# -*- mode: mandoku-view; -*-
#+TITLE: 貴州通志
#+DATE: 2015-08-24 22:43:15.940442
#+PROPERTY: ID KR2k0056
#+PROPERTY: BASEEDITION WYG    
#+PROPERTY: JUAN 卷十九
<pb:KR2k0056_WYG_019-1a>¶
欽定四庫全書¶
　貴州通志卷十九¶
　秩官¶
　　名宦(縂部/)¶
　　周¶
　　莊　蹻(史記作蹻後漢書作豪仍從史記椘荘王/苖裔椘威王使将兵従沅水伐夜郎至且)¶
　　(蘭㭬&KR0657;於岸而歩戰既滅夜郎定滇池欲/歸報㑹秦奪椘巴黔中道不通留王滇)¶
　　漢¶
<pb:KR2k0056_WYG_019-1b>¶
　　唐　蒙(畨陽令建元中大行王恢擊東越使䝉風/曉南越南越食蒙蒟醤問所從來曰道西)¶
　　(北牂牁牂牁江出番禺城下䝉歸問蜀賈人賈人/曰獨蜀出蒟醤多持竊出市夜郎夜郎臨牂牁江)¶
　　(江廣百餘歩足以行&KR0657;䝉乃上書曰南越王黄屋/左纛地東西萬餘里名為外臣實一州主也今以)¶
　　(長沙豫章往水道多絶難行竊聞夜郎所有精兵/可得十餘萬浮&KR0657;牂牁江出其不意此制越一奇)¶
　　(也誠以漢之彊巴蜀之饒通夜郎道為置吏易甚/上許之拜中郎将将千人食重萬餘人從巴蜀筰)¶
　　(闗入遂見夜郎侯多同蒙厚賜喻以威徳約為置/吏使其子為令夜郎旁小邑皆貪漢繒帛以為漢)¶
　　(道險終不能有乃聼䝉約還報以為犍為郡𤼵巴/蜀卒治道自僰道指牂牁江通西南夷數嵗道不)¶
　　(通上罷西夷獨置南夷夜郎兩/縣一都尉夜郎通中國自䝉始)¶
<pb:KR2k0056_WYG_019-2a>¶
　　吳　霸(元鼎間為牂牁太守請立夜郎後/天子乃封其三子為侯諸夷懼服)¶
　　陳　立(字少遷臨邛人故金城司馬成帝河平中/夜郎王興與鉤町王禹漏卧侯俞更舉兵)¶
　　(相攻牂牁太守請𤼵兵誅之卒廼遣大中大夫蜀/郡張匡持節解之興等不從杜欽因説大将軍王)¶
　　(鳳謂宜乗時遣官誅之鳳乃薦陳立為牂牁太守/立前為連然長不韋令蠻夷畏之及至牂牁諭告)¶
　　(夜郎王興興不従命立請誅之未報廼従吏數十/人出行縣至興國宜同亭召興興将數千人往至)¶
　　(亭従邑君數十人入見立立數責因斷其頭邑君/曰将軍誅亡状為民除害願出曉士衆以興頭示)¶
　　(之皆釋兵降鉤町王禹漏卧侯俞震恐入粟千斛/及牛羊勞吏士立還歸郡興妻父翁指與興子邪)¶
　　(務收餘兵迫脅旁二十二邑反立奏募諸夷與都/尉長史分将攻翁指等翁指據險為壘立使竒兵)¶
<pb:KR2k0056_WYG_019-2b>¶
　　(絶其饟道縦反閒以誘其衆都尉萬年曰兵久不/決費不可供引兵獨進敗走趨立營立怒叱戲下)¶
　　(令格之都尉復還戰立引兵救之時天大旱立攻/絶其水道蠻夷共斬翁指持首出降立已平定西)¶
　　(夷徴詣/京師)¶
　　張亮則(字元修南鄭人牂牁太守威著南土永/昌越嶲夷謀欲反畏亮則臨郡乃止)¶
　　謝　暹(牂牁郡功曺光武時公孫述據蜀暹乃與/郡大姓龍𫝊尹董氏保境為漢遣使従畨)¶
　　(禺江奉貢光武嘉之/並加褒賞號為義郎)¶
　　劉　寵(字世信綿竹人牂牁太守初乗一馬之官/布衣疏食以儉化民居郡九年仍乗一馬)¶
　　(而還吏民/為之立銘)¶
<pb:KR2k0056_WYG_019-3a>¶
　　景　毅(靈帝熹平五年西南夷叛以毅為/太守討平之多恵政為夷人所懐)¶
　　諸葛亮(字孔眀南陽人佐昭烈拜丞相後主即位/封武鄉侯先是益州郡有大姓雍闓反建)¶
　　(興元年夏牂牁太守朱褒據郡反應雍闓三年亮/征南中時牂牁帥濟濟火者聞亮至通道積糧以)¶
　　(迎亮命為先鋒蠻帥孟獲擁衆拒命亮七擒七縦/猶遣獲獲止不去曰公天威也南人不復反矣遂)¶
　　(入滇池益州牂/牁諸郡皆平)¶
　　李　恢(字徳昻建寧俞元人章武元年拜交州刺/史隨丞相亮南征軍於昆明為蠻㓂所圍)¶
　　(恢詭辭以待之㓂圍稍懈恢出奇奮擊大破之追/奔逐北南至盤江東接牂牁與亮聲勢相連平定)¶
　　(南土恢功居多/封漢興亭侯)¶
<pb:KR2k0056_WYG_019-3b>¶
　　馬　忠(字徳信閬中人拜牂牁太守自朱褒亂後/忠撫理甚有威恵及劉胄反以忠代張翼)¶
　　(為庲降都督遂斬胄平南夷加奮威将軍封彭鄉/亭侯忠有度量忿怒不形於色恩威並立夷人畏)¶
　　(愛及卒流涕盡/哀立廟祀之)¶
　　張　嶷(字伯岐南充人従馬忠討劉胄戰每冠軍/遂平南夷牂牁興古獠種復反忠令嶷討)¶
　　(之嶷招降二千餘人悉𫝊詣漢中遷/越嶲太守盪㓂将軍賜爵闗内侯)¶
　　鄧　芝(字伯苖新野人漢司徒禹之後延熙十一/年涪陵蠻殺都尉反芝以車騎将軍假節)¶
　　(率軍征討即梟其/渠帥百姓安堵)¶
　　晉¶
<pb:KR2k0056_WYG_019-4a>¶
　　李　毅(天水人廣漢主簿太康中罷寜州入益州/以毅為校尉持節統兵鎮南中監五十八)¶
　　(部太安二年復置寜州以毅/領刺史明達剛斷蠻民信服)¶
　　王　遜(魏興人以廣漢太守代李毅為南夷校尉/寜州刺史時荒亂後官民虚竭綱紀弛廢)¶
　　(遜披荒糾厲收聚離散征伐諸夷俘馘千人計獲/馬及牛羊數萬餘於是莫不震服威行南土累加)¶
　　(散騎常侍安南将/軍賜爵褒中縣公)¶
　　毛　孟(寜州治中恵帝末西南夷叛㑹刺史李毅/卒孟詣京師求救不見省孟固請曰君亡)¶
　　(親䘮幽閉窮城萬里訴哀不垂愍救既慚包胥無/哭秦之感又愧梁妻乏崩城之驗存不若亡乞賜)¶
　　(臣死朝廷憐之乃/以王遜為刺史)¶
<pb:KR2k0056_WYG_019-4b>¶
　　董　霸(永嘉中以平樂太守/破牂牁平夷等地)¶
　　毛　椘(巴郡枳人牂牁太/守為夷人所懐畏)¶
　　唐¶
　　南承嗣(范陽人南霽雲子為婺川别駕賜緋魚袋/厯施涪二州一云為清江郡太守多善政)¶
　　(時廵夜郎牂牁溥沛恩恵後自請/從軍討王承宗栁宗元代為狀)¶
　　髙崇文(元和元年西川節度使領兵/討平劉闢因定諸夷置藺州)¶
　　段文昌(字墨卿荆州人文宗時為四川節度使政/尚寛静聞以威斷不常任也羣蠻震服長)¶
　　(慶二年黔中蠻叛觀察使崔元畧以聞/文昌使人開曉蠻引還遷兵部尚書)¶
<pb:KR2k0056_WYG_019-5a>¶
　　冉安昌(招慰使昌以婺川當牂牁要路請置郡以/撫之其後思夷等州土地之闢夷民之附)¶
　　(自斯/舉始)¶
　　宋¶
　　劉光義(太祖乾徳間平蜀光義以威徳著請置永/寜路以控羿羅諸夷邉鄙以寜光義爵里)¶
　　(無考姑/従舊志)¶
　　宋景陽(真定人開寳八年廣右諸夷作亂詔景陽/率師征之悉定廣右復進兵都雲等處西)¶
　　(南以平詔建縂管於大萬谷樂等處授景陽寜逺/軍節度使都縂管以鎮之景陽撫綏勞來甚得逺)¶
　　(人心而栁州慶逺民多歸附其蘇趙周髙蘭蔡南/容七姓舉族附焉卒贈太尉諡忠成子孫世爵其)¶
<pb:KR2k0056_WYG_019-5b>¶
　　(土為宣/慰宋氏)¶
　　李允則(字垂範濟州團練使謙溥子也太平興國/七年擢閤門使髙溪蠻田彦伊入㓂遣詣)¶
　　(辰州與轉運使張素荆南劉昌言議/允則以蠻徼不足加兵悉招輯之)¶
　　元¶
　　阿爾哈雅(輝和爾人至元二年僉河南行省事十/五年降八畨羅甸蠻以其縂管文光兒)¶
　　(入見置宣慰司並八畨羅甸等十二安撫司以鎮/之  舊志載譚澄有平羅羅斯功乃四川建昌衛)¶
　　(地與黔無與宜刪又趙/世延之平烏蒙倣此)¶
　　劉繼昌(至元時為兩淮招討司經厯行省阿爾哈/雅遣招諭西南諸蠻繼昌深入險阻大播)¶
<pb:KR2k0056_WYG_019-6a>¶
　　(徳威八畨兩江/溪洞皆降附焉)¶
　　伊蘇徳勒(納琳子智勇類其父至元十一年授西/川䝉古軍馬六翼新附軍招討使遷四)¶
　　(川西道宣慰司加都元帥羅斯鬼國亦奚不薛叛/詔以四川兵㑹雲南江南兵討之至㑹靈闗亦奚)¶
　　(不薛遣先鋒阿麻阿豆等將數萬衆迎敵伊蘇徳/勒馳入其軍挟阿麻阿豆出斬之亦奚不薛懼率)¶
　　(所部五萬餘户降以功拜/西川等處行中書省左丞)¶
　　烏嚕斯(至元十六年置八番羅甸宣慰司首以烏/嚕斯為宣慰使時諸蠻叛服不常烏嚕斯)¶
　　(討平之乃立安/撫司以守焉)¶
　　李徳輝(字仲實通州潞縣人至元十七年西南蠻/羅斯鬼國復叛詔雲南湖廣四川合兵三)¶
<pb:KR2k0056_WYG_019-6b>¶
　　(萬討之兵且壓境徳輝以左丞被命至播乃止三/道兵勿進遣張季思諭鬼國趣降其長阿察熟徳)¶
　　(輝名曰是活合州李公邪其言可信即自至播州/泣且告曰吾属百萬人㣲公來死且不降今得所)¶
　　(歸蔑有二矣徳輝上聞乃改鬼國為順元路以其/長為宣撫使其後有譖徳輝受蠻馬千者帝曰是)¶
　　(人朕所素知雖一羊不妄受寜有是邪不聼徳輝/受降還至黄平夜星霣如斗嘆曰他日嘗夢主烏)¶
　　(江今播水名烏江適遇是星霣吾死徵也吾嘗羨/馬伏波老當益壮竒曺武惠為将不殺今所活者)¶
　　(多馬革裹尸歸何憾病七/日卒贈中書右丞諡忠宣)¶
　　張　禧(東安州人至元十七年従右丞劉深征八/百媳婦國師次順元與叛蠻宋隆濟力戰)¶
　　(而歿贈左丞追/封郡公諡武宣)¶
<pb:KR2k0056_WYG_019-7a>¶
　　碩　格(䝉古人世祖至元十九年亦奚不薛叛置/順元等路軍民宣慰司以碩格為宣慰使)¶
　　(經理諸蠻二十四年遷河東等路萬户府播州宣/撫賽音布哈等赴闕請留之降八畨金竹百餘砦)¶
　　(得户三萬四千以其地為郡/縣置順元路金竹府以統之)¶
　　李呼喇濟(隴西人至元二十一年以四川南道宣/慰使與恭政竒爾濟蘇僉省巴拜左丞)¶
　　(汪惟政分兵進取五溪洞蠻時思播以南蠻獠叛/服不常往往刼掠邉民詔並討之一軍出黔中一)¶
　　(軍出思播一軍出澧州呼喇濟一軍出䕫門㑹/合伐山通道破其險隘敗其前鋒諸蠻長乃降)¶
　　蒙古岱(契丹人父保通世祖時賜金符襲父職為/隨路新軍縂管従行省伊蘇德勒征蜀及)¶
　　(思播有功陞萬戸従攻羅必甸破之二十九年入/覲成宗即位授烏撒宣慰使遷大理金齒都元帥)¶
<pb:KR2k0056_WYG_019-7b>¶
　　(六年討平烏撒羅羅斯賜鈔銀鞍轡弓矢後遷雲/南行省中書左丞宣慰使都元帥卒贈平章政事)¶
　　(封濮國公/諡威愍)¶
　　劉國傑(女直人更姓劉貎魁梧善騎射初為湖廣/行省平章政事大徳五年宋隆濟及蛇節)¶
　　(反烏䝉烏撒東川芒部諸蠻従之䧟貴州詔國傑/将各路兵討之賊鋭甚官軍失利傑乃命軍士人)¶
　　(持一盾著釘其上俟陣合即棄盾佯走賊果逐之/馬遇盾皆仆國傑鼓譟趣之賊大潰斬蛇節隆濟)¶
　　(遯/去)¶
　　李　京(字景山河閒人大徳五年由樞密宣慰烏/蠻尋陞烏撒等道宣慰副使佩虎符兼管)¶
　　(萬戸時烏䝉䓁地隸雲南行省京方下車㑹群蠻/不靖按行調𤼵饋給鎮撫周履滇境後悉其見聞)¶
<pb:KR2k0056_WYG_019-8a>¶
　　(為誌略四卷以進翰林/學士虞集元明善序之)¶
　　曺伯啟(字士開碭山人延祐元年拜刑部侍郎八/畨帥擅殺啟邉釁朝廷用師伐之命伯啟)¶
　　(往詰其事次沅州道梗遣令使楊鵬單騎往諭/新帥偹得其情上奏坐前帥擅殺罪邉民以安)¶
　　塔　海(䝉古人進士為嘉定路同知天厯中順元/永寜蠻梗化驛𫝊阻絶蜀省檄塔海往諭)¶
　　(之深入重險曉以禍福諸蠻遂幡然争奉期約不/兩月驛騎雲集𫝊舍一新尋陞羅羅斯宣慰司同)¶
　　(知/)¶
　　克　楚(䝉古人至順初為八畨順元宣慰使有恵/政勇畧過人嘗奉命将兵討雲南厥功懋)¶
　　(著/)¶
<pb:KR2k0056_WYG_019-8b>¶
　　諾　海(䝉古人至順間為雲南行省都事殫忠勤/嫻辭令敻出等倫烏䝉土官祿余叛諾海)¶
　　(奉詔往諭祿余拒不受俄而賊大至諾海因與力/戰比暮烏撒兵入順元境左丞特穆爾巴哈禦賊)¶
　　(諾海復就陣宣/詔招之遇害)¶
　　諤勒哲(至明間任八畨順元宣慰使都元/帥奉宣徳意懐柔逺人境内康义)¶
　　明¶
　　總督¶
　　王　驥(束鹿人永樂丙戌進士正統六年以兵部/尚書提督軍務征麓川思仁封靖逺伯十)¶
　　(三年復征麓川還㑹貴州苖叛擒/其長蟲富檻送京師卒諡忠毅)¶
<pb:KR2k0056_WYG_019-9a>¶
　　侯　璡(澤州人宣徳丁未進士正統初以郎中恭/尚書王驥軍務功成晉兵部侍郎鎮撫雲)¶
　　(南景泰初貴州苖叛攻圍普定平越諸衛勢甚猖/獗詔命督軍進討璡至普定力戰賊大敗遯去平)¶
　　(越諸圍俱觧功進尚書又進克平荘堡長官司時/暑雨方甚疫癘大作璡病䔍猶戒諸将整兵進勦)¶
　　(毋貽生民患無一語/及私舁歸普定卒)¶
　　王　來(慈谿人景泰元年辰沅靖及平越諸苖叛/苖長韋同烈據清平香爐山為梗大肆刼)¶
　　(掠命來以都御史縂督軍務及保定伯梁瑶帥師/討之所至賊皆迎降遂進攻香爐山擒韋同烈等)¶
　　(送京師餘黨悉平民為立平蠻恩信碑應舊/志有程信平都掌蠻屬四川非貴州地  刪)¶
　　王　軾(字用敬公安人天順甲申進士𢎞治四年/以僉都御史廵撫貴州入為大理寺卿十)¶
<pb:KR2k0056_WYG_019-9b>¶
　　(一年普定蠻婦米魯叛官軍往征營為賊劫殺布/政使閭鉦執太監楊友死者甚衆十六年軾以户)¶
　　(部尚書督兵討平之加/太子太保卒諡㐮簡)¶
　　張　岳(恵安人嘉靖二十六年縂督湖貴初鎮筸/銅仁苗魁龍許保吳黒苖作亂縂督萬鏜)¶
　　(討之首惡未獲遽班師至是復叛陷思州知府李/允簡死之岳檄調縂兵沈希儀恭将石邦憲督兵)¶
　　(時邦憲被論當觧任岳疏留之後屢破㓂先獲許/保母女妻妾後復擒保衆議班師岳謂吳黒苗竄)¶
　　(匿必為後患復跡斬之事聞/留岳鎮撫數年卒諡㐮恵)¶
　　馮　岳(慈谿人嘉靖三十三年以兵部左侍郎兼/僉都御史縂督湖貴時苖賊盧阿項煽亂)¶
　　(檄縂兵石邦憲擊平之事/聞進右都御史兼侍郎)¶
<pb:KR2k0056_WYG_019-10a>¶
　　李化龍(直𨽻長垣人進士經緯䧺才久厯邉鎮縂/督川湖貴州主征播事其馭将機權馭酋)¶
　　(方略出人意表雖羽檄交馳而尺牘文告皆珠璣/錯落開誠布公得人死力賜劍未嘗輕用賊平功)¶
　　(遷尚書少保/播人祠祀之)¶
　　王象乾(字霽宇山東新城人嘉靖時㕘議重光孫/隆慶辛未進士萬厯辛丑以縂督代李化)¶
　　(龍經理善後事繕城郭立學校撫流離置牧守簡/将儲糧則壤㝎賦皆盡心為之播餘孽吳洪聚沙)¶
　　(溪結連水西為亂設計討平之銅仁苖賊吴老喬/平越賊阿浪等作亂遮滇黔道未半載悉平進右)¶
　　(都御史父之垣官户部左侍郎卒連章告歸瀕行/疏水西安氏必叛天啟中果有安邦彦奢崇明之)¶
　　(變後進少師兵部/尚書卒贈太師)¶
<pb:KR2k0056_WYG_019-10b>¶
　　蔡復一(字元履同安人臨事果決下筆淵妙有文/武才天啟中撫治鄖陽尋拜少司馬總督)¶
　　(五省兵討水西一切兵食戰守早作夜/思心計手畫功未就以勞瘁卒於官)¶
　　張鶴鳴(字鳳臯潁州人沉毅有膽識萬厯四十六/年廵撫貴州尋兼縂督諸苖煽亂道路為)¶
　　(梗鶴鳴率兵勦之親履行閒指/授方畧所至悉平蠻獠憚服)¶
　　朱燮元(字恒嶽山隂人崇禎閒縂督蒞任後即有/桃紅壩之㨗渠魁安邦彦等擒斬畧盡居)¶
　　(黔七載務在懐柔逺人創設各衛所城汎/布置有方畧晉少師卒於官  以上縂督)¶
　　廵撫¶
　　王　恂(字用誠公安人宣徳庚戍進士正統時廵/撫貴州賑窮掩骼民夷懐畏景泰初遷祭)¶
<pb:KR2k0056_WYG_019-11a>¶
　　(酒著有/誠齋集)¶
　　蔣　琳(錢唐人恩廕景泰四年以副都御史廵撫/貴州亷幹果毅剔蠧鋤强平清水江苖亂)¶
　　(遷建布政司署/為治卓有條理)¶
　　白　圭(字宗玉南宫人正統壬戌進士凝重簡默/喜怒不形天順初以副都御史廵撫湖廣)¶
　　(兼理貴州屢建征討績凡在行閒不令家人子弟/得冒功賞人以此多之厯官兵部尚書贈少傅諡)¶
　　(恭/敏)¶
　　李　浩(字徳廣安陸人天順時為左布政適苗叛/拜副都御史撫治四川大壩夷亂統雲貴)¶
　　(兵征勦所/向克㨗)¶
<pb:KR2k0056_WYG_019-11b>¶
　　陳　宜(字公宜太和人正統壬戌進士成化初由/雲南左布政遷副都御史廵撫貴州清浄)¶
　　(簡易推心置腹平都長蠻賜金幣已有訴功紀不/實者意宜必狥庇宜乃具疏自劾且請究治事雖)¶
　　(報罷輿論多其持/正遷兵部右侍郎)¶
　　秦　敬(涿州人成化六年由浙江左布政陞副都/御史廵撫貴州治責大指不苛細小民戀)¶
　　(之如慈母及代去黔民擕老/扶幼送之百里涕泣不忍舍)¶
　　宋　欽(字敬之陕西乾州人成化十三年以僉都/御史廵撫貴州光明正大洞見表裏苖夷)¶
　　(感化相戒毋犯邉溷我公/清寜之化陞南大理卿)¶
　　陳　儼(字時荘廬陵人景泰甲戌進士成化十四/年廵撫貴州興利剔弊惟恐不及西堡寨)¶
<pb:KR2k0056_WYG_019-12a>¶
　　(苖弗馴躬往諭之歸化者半有終弗率者請於上/躬擐甲胄擣其巢號令嚴明信賞必罰於是憑崖)¶
　　(伏洞者望風請降或持牛酒詣軍門羅拜㨗聞賜/勅褒嘉仲子㫤従軍有功抑弗報将佐請遣之奏)¶
　　(㨗亦不聼官至/南刑部侍郎)¶
　　何喬新(字廷秀廣昌人進士厯官刑部侍郎成化/閒播州宣慰楊輝寵庶子友欲奪嫡子愛)¶
　　(乃立友為凱里安寜宣撫司誣愛以交通唐王朝/廷遣官即訊友賄諸權貴皆為㳺説喬新至盡條)¶
　　(上其罪状白愛無反謀而/革友宣撫職播事遂定)¶
　　孔　鏞(字昭文山東人至聖裔天順甲戌進士成/化時廵撫貴州有清平縣苖阿溪者桀鷔)¶
　　(多智有飬子曰阿剌膂力絶倫兩人相資横行夷/落嵗賂上官以肆其毒鏞至亷得其状用指揮王)¶
<pb:KR2k0056_WYG_019-12b>¶
　　(通計擒而磔/之一境以寜)¶
　　鄧廷瓚(字宗器巴陵人景泰五年進士成化十年/初設程畨府舉瓚異等出守時方草昧瓚)¶
　　(以清浄治之蠻民悉奉約束城郭廨舍以次興作/居程畨九年四境晏如遷山東恭政𢎞治二年貴)¶
　　(州黒苖叛勅廷瓚為廵撫提督軍務號令嚴明将/校用命擒械首惡平之䟽請更張為保境安民之)¶
　　(計設都勻府獨山州麻哈州/清平縣官至左都諡襄敏)¶
　　張　㢘(字孟介歸安人𢎞治間按察使陞布政使/尋陞廵撫在事日久民俗蠻情靡不諳曉)¶
　　(凡所興革撫/討悉中機宜)¶
　　錢　鉞(字大用杭州人成化二十三年為貴州按/察使注意學校奨率人材製樂器以供祀)¶
<pb:KR2k0056_WYG_019-13a>¶
　　(典增學舍以偹肄習立社學以訓蒙童𢎞治十二/年由太僕寺卿遷副都御史廵撫貴州清操善政)¶
　　(一如㢘/使時)¶
　　劉　洪(字希範鍾祥人成化戊戌進士厯官雲南/浙江廣東俱有聲𢎞治十五年以僉都御)¶
　　(史廵撫貴州值米魯叛剪其遺孽城其險要餘氛/以靖上賜勅褒奨謂劉大夏曰劉洪㑹幹事盖以)¶
　　(大夏所薦也後遷任川廣有平賊/功次子渠亦廵撫貴州有父風)¶
　　洪　鍾(字宣之錢塘人進士𢎞治十八年以順天/廵撫副都御史調貴州時值用兵後地方)¶
　　(疲&KR0629;鍾惟以休養安和為務尋奉命/縂制四川厯官刑部尚書左都御史)¶
　　沈　林(字才羙長洲人成化辛丑進士正徳七年/以右僉都御史廵撫貴州時宣慰宋然激)¶
<pb:KR2k0056_WYG_019-13b>¶
　　(乖西苖叛林䟽請将貴筑平伐等七土司並洪邉/十二馬頭地方金竹安撫二司縂設為府洪邉貴)¶
　　(筑各設縣並以流官撫理㑹遷去後撫陳天祥覆/奏意見不同未即准行迨八十年後改設林言一)¶
　　(如左/劵)¶
　　陳天祥(字元吉吳江人正徳八年以提調天津左/僉都御史調貴州廵撫值金石司土官石)¶
　　(承寵糾卧龍賊王阿倫泗城州賊王彪等僭號/為亂天祥與御史鄺約擒勦之召還協理院事)¶
　　鄒文盛(字時鳴公安人𢎞治癸丑進士正徳十一/年廵撫貴州時清平衛苖阿傍等據香爐)¶
　　(山以叛焚劫興隆偏橋等處道為阻梗上命文盛/合湖廣兵勦之破其寨俘阿傍等遂進勦黒苖擒)¶
　　(其魁阿兹㨗聞降璽書奨諭/歴官户部尚書卒諡荘簡)¶
<pb:KR2k0056_WYG_019-14a>¶
　　曺　祥(字應麟歙縣人正徳間廵撫先是鎮筸銅/仁等處苖亂祥至即諭以利&KR0675;令觧散其)¶
　　(不従者悉擒斬之普安蠻阿則及凱口苖阿向等/糾黨煽亂祥集兵殄滅賜璽書慰勞及金幣有差)¶
　　徐　問(字用中武進人𢎞治壬戍進士嘉靖間廵/撫貴州為政以善俗化民為務都勻土賊)¶
　　(䝉越倡亂民疲轉輸問多方調停刻期勦捕越乃/就擒著有讀書剳記遺於黔官厯南户部尚書諡)¶
　　(荘/裕)¶
　　劉士元(字伯儒彭縣人嘉靖十年以副都御史廵/撫貴州先是正州鄭駱二土官漁獵剝民)¶
　　(有周天星王大魚等煽動作亂勦平之又流賊徐/雲山等亂亦平之復䟽免安撫司朝覲進馬地方)¶
　　(咸受/其福)¶
<pb:KR2k0056_WYG_019-14b>¶
　　劉　渠(字清甫廵撫劉洪次子正徳辛巳進士嘉/靖二十三年以右副都御史廵撫貴州以)¶
　　(烏撤道里綿逺苖賊强悍議建哨堡撥兵防禦請/增設守偹於迤東以兼制之詔従其議地方頼以)¶
　　(寜/靖)¶
　　王學益(字虞卿安福人嘉靖己丑進士二十四年/廵撫貴州以弭盗之法莫切於保甲作保)¶
　　(甲諭其詞簡切詳明二十五/年題增觧額厯官工部尚書)¶
　　任　轍(字子眀安陸人嘉靖丙戌進士始為大理/寺卿心存撫字尋以憂去民念之二十六)¶
　　(年廵撫貴州計縛叛苖吴龍等/邉陲以寜三十年以病乞休)¶
　　劉大直(華陽人乙未進士嘉靖間廵撫貴州光眀/俊偉具文武才立保甲法以止盗延工師)¶
<pb:KR2k0056_WYG_019-15a>¶
　　(以教織清屯田練士卒省驛逓恵/政甚多甫六月卒民罷市哭之)¶
　　髙　翀(字允升安陸籍新淦人嘉靖丙戌進士三/十五年由貴州布政陞廵撫㑹麻哈州土)¶
　　(同知宋珠煽賊王三等作亂翀調縂兵石邦憲集/兵平之又都勻苖頭阿章等不納糧馬殺掠民人)¶
　　(翀檄兵偹項廷吉調土兵勦平之邦憲善/用兵廷吉有執持翀能專用之稱知人)¶
　　吴維嶽(字峻伯孝豐人嘉靖四十二年廵撫貴州/時苗賊既平言官謂撤沅州縂督歸其柄)¶
　　(於貴州廵撫㫖下所司議便於是更賜璽書頒旗/牌湖北川東大小諸司悉聼節制廵撫貴州提督)¶
　　(軍務自/維嶽始)¶
　　鮑道明(字行之歙縣人戊戌進士嘉靖間廵撫時/容山土司韓甸糾集諸洞以叛勢甚熾明)¶
<pb:KR2k0056_WYG_019-15b>¶
　　(徵土兵遣将授以方畧擒斬/多功購縳甸等遷南廷尉)¶
　　趙　錦(字元朴餘姚人嘉靖甲辰進士由南御史/廵按貴州因變陳言劾嚴嵩廷杖為民隆)¶
　　(慶改元廵撫貴州䟽請改程番為貴陽府貴/筑平伐二司并為新貴縣厯官左都御史)¶
　　杜　拯(字道濟豐城人嘉靖戊戌進士隆慶元年/以右副都御史廵撫貴州㑹同御史王時)¶
　　(舉䟽請将湖廣沅靖二州及六衛四川三土司併/黔條奏其便有十皆碩畫也當時泥不果行尋自)¶
　　(陳乞罷銓部楊博議留畧曰杜拯持一/㢘而始終不變經三黜而耿介無雙)¶
　　阮文中(字用和南昌人嘉靖癸丑進士隆慶四年/由太僕少卿陞右僉都御史廵撫貴州時)¶
　　(土官安國亨安智因事訐殺前撫将坐以叛逆未/決前撫去文中代之閣臣髙拱授以方畧文中至)¶
<pb:KR2k0056_WYG_019-16a>¶
　　(黔訪得其實復請於拱卒決其事免軍興之擾時/又有巨㓂者念擁兵僭號垂三十年有司不能制)¶
　　(因不以聞文中復請計於拱𤼵兵勦之/擒斬者念一境遂寜後移湖廣廵撫)¶
　　許子良(字宜夫仁和人隆慶二年進士萬厯間廵/撫貴州㑹雲南姚闋作亂子良日夜調度)¶
　　(斬級數百事得平尋/改鎮鄖陽未赴卒)¶
　　嚴　清(雲南後衛人嘉靖甲辰進士萬厯三年廵/撫貴州清介自持不少貶䟽請守廵分駐)¶
　　(地方卒為定制尤加意庠序增設廪/餼多恵政厯官吏部尚書卒謚恭肅)¶
　　江東之(字長信歙縣人萬厯丁丑進士為御史正/色立朝摘𤼵内璫馮保姦状侃侃有聲二)¶
　　(十四年廵撫貴州捐貲於各府州縣衛平價市買/偹賑田右文田澤幽田恤𨼆局恵藥局田逓馬榖)¶
<pb:KR2k0056_WYG_019-16b>¶
　　(田欽恤軍田以賑助貧士資給軍民又於南明河/中築鰲磯建甲秀樓以培風氣黔人稱賢撫者必)¶
　　(以東之/為首云)¶
　　郭子章(字相奎號青螺泰和人隆慶辛未進士萬/厯二十七年廵撫貴州厯十年習知民𨼆)¶
　　(凡所設施永垂利澤尤善奨㧞士類經其品題率/成名宿著黔記六十卷經濟卓然先是播州酋楊)¶
　　(應龍作亂王師屢征不克天子拊髀廷臣交薦子/章匹馬入黔增兵餉扼要害立賞格士氣百倍興)¶
　　(師纔百餘日擒應龍誅之播州平始經理播州為/平越等郡縣未㡬復有皮林之役功與播等黔人)¶
　　(戴恩建生祠七所更有建懐徳祠以子章與諸葛/武侯闗大帝鼎足者三十五年陳情終飬䟽九上)¶
　　(始得請晋/兵部尚書)¶
<pb:KR2k0056_WYG_019-17a>¶
　　胡桂芳(字瑞芝金谿人進士寛和凝重喜怒不形/萬厯間繼郭子章撫黔時軍興之後一以)¶
　　(休養生聚為/事民用乂安)¶
　　李　橒(鄞縣人廵撫貴州天啟元年予告候代次/年二月水西叛圍省城橒分布紳士兵民)¶
　　(協力固守一切糗糧火藥器械皆取辦於橒時城/中兵止三千倉糧萬餘石計可支一年四月縂兵)¶
　　(張彦芳率兵一萬八千入城坐糜倉粟橒散八千/於外既而糧垂竭每兵日食自一升減五合以至)¶
　　(一合迨十一月顆粒俱盡乃集諸将士㰱馬血以/訂盟無二心者又踰月而圍始解晉兵部左侍郎)¶
　　(回/籍)¶
　　王三善(字彭伯永城人天啟二年以太常卿擢貴/州廵撫甫拜命就道而黔已被圍三善號)¶
<pb:KR2k0056_WYG_019-17b>¶
　　(召逺近兵來援六月次甕城河為賊所挫退保平/越至十二月復整旅前進賊敗遁圍解詔晉兵部)¶
　　(侍郎悉以討賊事付之三年冬率馬烱等三大帥/兵四萬自遵義入屢戰克㨗直抵大方賊旁匿箐)¶
　　(洞相持久糧運不繼士有饑色乃旋師賊従間道/邀其歸路至内荘兵潰遇害事聞贈兵部尚書立)¶
　　(忠烈祠以祀之/  以上廵撫)¶
　　廵按¶
　　吳　訥(字敏徳常熟人永樂末舉貢生宣徳三年/廵按貴州綜覈精明百度振飭尤加意士)¶
　　(類著小學直解訓之比還藩臬以百金佐装訥不/能却及去後寄還封識如故其㢘而不激類此厯)¶
　　(官右副都御/史卒諡文恪)¶
<pb:KR2k0056_WYG_019-18a>¶
　　黄　鎬(字叔髙闌縣人正統乙丑進士授御史按/黔值苖亂鎬行部至平越被圍賊攻甚急)¶
　　(嬰城固守凡九閲月士卒掘草根煮皮甲以食鎬/多方鼓勵身同甘苦援兵至鎬督兵夾擊賊乃遁)¶
　　(按貴三年條上黔事五十三䟽言言中窽上嘉/納之厯官户部尚書卒贈太子少保諡襄敏)¶
　　郭　本(字道充融縣人景泰二年進士七年以御/史廵按貴州風清弊絶後以權璫肆惡本)¶
　　(䟽劾之謫雲南永平典史久乃量/移自慨不得一抒才力辭疾歸)¶
　　宋有文(資縣人景泰甲戌進士天順間廵按激濁/揚清𤼵奸摘伏不事鉤距翕然稱神明厯)¶
　　(官右副都御/史廵撫甘肅)¶
　　楊　純(隣水人成化中進士十七年廵按貴州斷/決如流任滿百姓乞留一年朝廷許之民)¶
<pb:KR2k0056_WYG_019-18b>¶
　　(謡曰隣水楊但願年年廵貴陽貪汚畏法軍/民安康陞陕西副使去之日民苖遮道攀留)¶
　　鄧　庠(字宗周宜章人成化壬戌進士拜御史㑹/貴州苗弗靖撫臣請加兵命庠往勘上言)¶
　　(宜従撫諭允之/厯官户部尚書)¶
　　王鑑之(㑹稽人成化丙戌進士十九年廵按貴州/亷潔率下蠻夷信服時都勻仲蠻叛鑑之)¶
　　(單騎深入諭以朝廷徳意蠻/感泣投戈降獲免軍興之擾)¶
　　包　裕(字好問臨桂人成化戊戌進士𢎞治元年/廵按貴州寛洪仁恕耻以鷹擊鷙攫為能)¶
　　(凡事務通民情不怒而威尤加恵/煢獨悉收之養濟院無失所者)¶
　　黄　玹(字敬潤蒲圻人成化乙未進士由髙安知/縣陞御史𢎞治四年貴州都匀苗亂勅玹)¶
<pb:KR2k0056_WYG_019-19a>¶
　　(往紀功改土歸流改衛為/府厥功居多陞大理寺丞)¶
　　王一言(字行之内江人進士𢎞治七年廵按端凝/嚴重吏不敢犯民不忍欺論者謂如雨露)¶
　　(霜雪寛嚴各以其時十二年陞雲/南兵偹尤多善政厯任僉都御史)¶
　　馬炳然(字思進内江人成化辛丑進士由嘉魚知/縣擢御史𢎞治間廵按貴州才名懋著厯)¶
　　(陞至縂督為流賊劉六所執刃挾作書退軍不従/遇害妻女俱赴水死事聞贈右都御史諡毅愍弟)¶
　　(自然由進士為貴州右叅/政剛毅不撓有炳然風)¶
　　丁養浩(仁和人𢎞治九年廵按貴州擊强禦通下/情興學育才以教化為先所至多吟咏)¶
　　黄　珂(字鳴玉遂寜人𢎞治間以御史按貴州卓/然持大體不以搏擊為能比用師討蠻亂)¶
<pb:KR2k0056_WYG_019-19b>¶
　　(命珂紀功殲渠散脅凡殺良充級/者悉斬以狥恩威並著卒以成功)¶
　　張　淳(合肥人𢎞治間廵按性嚴峻吏不敢/犯監軍平普安米魯之亂厥功甚偉)¶
　　徐文華(嘉定州人正徳間廵按甫入境㑹有乖西/阿賈阿禮之變相度機宜宻授偏裨以竒)¶
　　(䇿討/平之)¶
　　周文光(字實夫金華人正徳十年廵按時都勻苖/宼充斥文光䟽糾指揮潘繼武等退怯並)¶
　　(劾㕘政胡濂逗留之罪後賊平陞俸一級時四川/廵撫馬昊勦僰蠻四散犇突合芒部烏撒等夷㓂)¶
　　(黔黔兵𤼵而川兵不至文光疏劾昊/玩㓂趣其同力滅賊黔人倚以為重)¶
　　周廷用(字子賢華容人正徳辛未進士廵按貴州/值香爐山苖叛與廵撫鄒文盛同心恊力)¶
<pb:KR2k0056_WYG_019-20a>¶
　　(平之其才氣倜儻豪岸言事不避權要/後為監司不肯逄迎阿諛以正直稱)¶
　　胡　瓊(延平人正徳十三年廵按威望丰采凛不/可犯先是黔俗黷鬼巫覡以禍福惑人瓊)¶
　　(首厲禁之毁淫祠不在祀典者數百所一時民俗/丕變劾縂兵昌佐之貪婪抑中官王誨之豪横尤)¶
　　(凜凜/可稱)¶
　　劉廷簠(字器重安福人嘉靖二年廵按清苦自茹/按部屛除騶従匹馬雙旌徧厯荒徼𤼵姦)¶
　　(摘伏凛/若神明)¶
　　郭洪化(字子弼安福人嘉靖二年進士授御史十/年按貴州以諫採大木削籍為民卒後贈)¶
　　(光祿寺/少卿)¶
<pb:KR2k0056_WYG_019-20b>¶
　　王　杏(奉化人嘉靖十三年廵按峻節凛然摘伏/如神大猾歛手貴州鄉試原附雲南道里)¶
　　(艱阻杏奏請開/科於本省従之)¶
　　趙大佑(浙江太平人進士嘉靖二十年廵按果敢/峭直執法不回臨大事決大疑片言而止)¶
　　(土酋有隂懐不軌者讋佑威/名遂寝其謀厯官兵部尚書)¶
　　薛繼茂(字隆華保山人御史倜儻有風裁屢著讜/言萬厯中按黔懲貪剔蠧吏治為之一清)¶
　　(興學校廣觧額/黔士至今頌之)¶
　　應朝卿(臨海人萬厯己丑進士官御史端亮敢言/風采素著萬厯中廵按黔中殫力興除與)¶
　　(中丞江東之共置右文偹賑/恤軍恵藥諸田士民利頼)¶
<pb:KR2k0056_WYG_019-21a>¶
　　楊　鶴(字修齡武陵人進士萬厯間御史立朝議/論侃侃時臺省交搆鶴上持平一䟽痛切)¶
　　(時弊羣心厭服廵按貴州以激揚自任暇則進諸/生質疑問難夜分始罷諸生索書者滿前鶴欣然)¶
　　(一一揮灑宛若師弟士以此悦其教尋/擢太常少卿厯官縂督三邉都御史)¶
　　史永安(字盤石武定州人以庻常授御史天啟元/年出按黔次年水西叛将圍貴陽咸諷永)¶
　　(安當以廵行去不聼賊圍既合慷慨登陴與士民/固守閲十月援兵不至城中食盡乃召諸将士誓)¶
　　(死為作飲血歌以見志或有泣下者永安正色曰/吾軰為朝廷守封疆經年城即破得死所矣正當)¶
　　(談笑而道何泣為時援兵怯賊徘徊平新間永安/復作四詩以蠟書逹平越中有刺新撫逗遛語新)¶
　　(撫見之親率諸軍即日進發一鼓破/賊圍解晉太常少卿厯官兵部侍郎)¶
<pb:KR2k0056_WYG_019-21b>¶
　　傅宗龍(昆明人萬厯庚戍進士天啟間廵按時值/王三善敗於内荘人心惶懼宗龍調兵籌)¶
　　(餉井井有條誅陳其愚之奸人心快服後厯官兵/部尚書陜西縂督討李自成兵敗死之諡忠壮)¶
　　馮晉卿(合江人天啟壬戌進士崇禎十一年廵按/振揚風紀無或枉橈豪猾斂跡尤以愛育)¶
　　(人才為念躬自課試第其等差而奨勸之多所成/就蠲贖鍰修入川大道垂數百里行者便之肖象)¶
　　(以祀著有天/符笈草行世)¶
　　朱奉□(字連水成都人崇禎辛未進士崇禎十五/年廵按丰采峻整激濁揚清顰笑無茍杜)¶
　　(絶苞苴辨疑獄數十案一時號為神明復/命歸里為流賊張獻忠所害  以上廵按)¶
　　布政使¶
<pb:KR2k0056_WYG_019-22a>¶
　　蔣廷瓚(滑縣人洪武中舉才行有大度永樂初以/行人討平思南叛苖七年遷工部右侍郎)¶
　　(後貴州設布政司上難其人以廷瓚素有威望於/黔復為左布政使與民休息黔人頌之卒於官)¶
　　陳　廸(字允道宣城人洪武中厯官雲南左布政/使時普定曲靖烏撒烏蒙等苖亂廸率兵)¶
　　(擊破之獻俘於朝賜金幣官至禮/部尚書建文中與齊黄同死難)¶
　　易　節(萬載人永樂中進士宣徳間為貴州左布/政使寛洪有度撫字心勞一時治行翕然)¶
　　(稱長者民/不忍欺焉)¶
　　蕭　寛(吉水人永樂甲申進士累遷貴州左布政/使寛洪有量端簡不譁未嘗疾言遽色而)¶
　　(處大事/裕如也)¶
<pb:KR2k0056_WYG_019-22b>¶
　　范　理(字道濟天台人宣徳庚戌進士厯官貴州/左布政使或謂之曰公陟方岳南陽相公)¶
　　(力也盍往謝理曰相公以我不事奔競故用我我/往謝是辱相公知也楊聞之愈推重及楊歿理走)¶
　　(數千里哭奠曰吾無以報相公惟/此一掬涙耳厯官南工部侍郎)¶
　　蕭　儼(内江人進士景泰間為左布政使多恵/政奏請頒樂器增解額允之後致仕卒)¶
　　彭　韶(字鳳儀莆田人天順丁丑進士成化中任/廣東布政薦陳獻章十四年因劾採𣙜諸)¶
　　(璫忤上意調貴州甫下車首問民疾苦状一切利/弊即與興除民有訟即反覆勸諭如家人父子累)¶
　　(官刑部尚/書諡恵安)¶
　　王　詔(趙州人天順甲申進士成化時為貴州左/布政使度量汪洪政尚愷悌羣吏化之民)¶
<pb:KR2k0056_WYG_019-23a>¶
　　(用寜/謐)¶
　　劉　元(仁壽人天順進士授主事𢎞治四年遷左/布政使亷静寡欲以節儉為群僚先每飲)¶
　　(惟清菜一味人/號曰清菜劉)¶
　　張　撫(寳雞人𢎞治間布政使剛介明敏/而清苦尤著貪墨者瞿然化之)¶
　　閭　鉦(涇州人𢎞治十一年為右布政使米魯/之亂督餉遇害事平贈官廕一子入監)¶
　　朱　芹(富順人以右叅政分守平越天啟間安酋/叛圍平越芹歃血誓衆募兵堅守城乃得)¶
　　(全陞布/政使)¶
　　朱家民(字覺民曲靖人天啟三年任貴陽守時黔/圍初解閭里蕭條家民極力撫循漸有起)¶
<pb:KR2k0056_WYG_019-23b>¶
　　(色尋擢安普監軍副使冒鋒鏑闢榛莾以通滇道/創建連雲等十一城扼要守險使賊不敢窺又盤)¶
　　(江湍悍舊以舟渡多漂溺家民欲建橋艱於架石/乃倣瀾滄江制冶鐵為絙凡三十有六紐於鐡柱)¶
　　(而繫之兩㟁布板楯其上凌空飛渡往來遂成坦/途夾岸遍布樓閣灑翠流丹煇煌掩映在黔十餘)¶
　　(年勞勩最多遷至左布政使歸/著有端俗約言  以上布政使)¶
　　按察使¶
　　成　務(興國州人洪武丙子鄉舉永樂初為御史/亷介有聲十一年設貴州按察使務為首)¶
　　(任秉憲得大體為/黔臬賢能之冠)¶
　　杜　銘(金堂人正統乙丑進士成化初按察貴州/持心仁恕多所平反疑獄一訊即決亡蔓)¶
<pb:KR2k0056_WYG_019-24a>¶
　　(引者厯官/刑部尚書)¶
　　徐　珪(安岳人成化二十年按察使寛嚴調濟讞/獄周詳必反覆無可出處而後入之民自)¶
　　(以不寃尋陞/左布政使)¶
　　朱守孚(字仲孚桂陽人成化己丑進士/為刑部郎錄囚雲貴多所平反)¶
　　陳　金(字汝礪應城人𢎞治九年按察貴州平易/果決尋遷雲南布政父老請留舄以識遺)¶
　　(愛金以所揮扇畀之衆寳蔵焉時有遺/扇清風之咏倡和成帙厯官都御史)¶
　　吳伯通(廣安人𢎞治十一年按察使不屑屑於細/務而大體詳明暇則進諸生講明經義纚)¶
　　(纚忘/倦)¶
<pb:KR2k0056_WYG_019-24b>¶
　　劉　丙(字文煥安福人成化辛未進士正徳四年/遷貴州按察使亷明詳慎以洗寃澤物為)¶
　　(已任決大獄每𫝊古義讀其牘者莫不縮頸/吐舌駭為神明厯官南工部右侍郎諡恭襄)¶
　　姚　鏌(字英之慈谿人𢎞治進士正徳九年按察/使作興士類頒矩矱定繩尺講業課士無)¶
　　(有倦/時)¶
　　韓士英(南充人進士嘉靖間芒部亂英以副使兵/偹畢節築月城鑿池引城外水便汲又建)¶
　　(周泥站城衛民旋/擢本省按察使)¶
　　楊　最(字殿之射洪人嘉靖十五年按察使剛果/敢為㢘明執法人莫敢干以私厯官太僕)¶
　　(寺卿時有㫖諭輔臣欲命東宫攝國一二年最䟽/諫云聖諭及此不過信方士為調攝計黄白之術)¶
<pb:KR2k0056_WYG_019-25a>¶
　　(金丹之藥皆可以斵䘮元氣惟不邇聲色保復元/陽仙夀不求自至䟽入大怒逮訊死獄中隆慶元)¶
　　(年贈右副都御史/諡忠節廕一子)¶
　　胡堯時(字子中泰和人進士嘉靖中為貴州按察/使嘗師事王守仁謂職任刑名宜先教化)¶
　　(以躬行為人士倡修陽明書院凡/守仁著作在貴陽者&KR0662;刋行之)¶
　　陳　堯(字敬甫南通州人嘉靖乙未進士三十五/年為貴州按察使治崇大體恤民𨼆㑹採)¶
　　(木命下堯持議不宜罷荒服有㫖徵丹砂若干觔/臺使者檄徵之堯持不下時有先輸者臺使詫堯)¶
　　(曰夜郎丹砂赤如血佳哉堯曰此百姓血也安得/不赤一座愕然所徵砂竟寢不報厯官刑部侍郎)¶
　　馮成能(慈谿人嘉靖乙未進士隆慶三年為貴州/按察使至則與郡人馬廷錫等講學建陽)¶
<pb:KR2k0056_WYG_019-25b>¶
　　(明書院而為之記覩萬士和義倉慨然慕之於是/以粟易金益以己俸置田每秋成積貯貸還一如)¶
　　(萬之舊而田/遂為永利)¶
　　程大賓(字汝見歙縣人萬厯元年按察使講明/理學尤多實踐言笑不苟僚屬憚之)¶
　　楊寅秋(字義叔泰和人宰相士竒元孫由進士厯/遷按察使萬厯中討播之役寅秋監黔蜀)¶
　　(兵與中丞郭子章計用安氏以剪其羽翼乃檄安/疆臣率所部兵従沙溪入戰扵大水田敗之四方)¶
　　(兵始合破其巢賊平論功寅秋為最以勞/卒於官子章為請䘏立忠勲祠以祀之)¶
　　蕭象烈(字無競廬陵人進士崇禎間官貴州按察/使清介自持平易近物凡所讞鞫務在原)¶
　　(情必婉轉開釋而後已自奉甚約布衣蔬食有寒/士所不能堪者推天下清官第一㑹黔人憤擊水)¶
<pb:KR2k0056_WYG_019-26a>¶
　　(西目把事連起大獄象烈力為/平反忤直指意被劾落職去)¶
　　張　燿(陜西人舉人崇禎末任按察流賊孫可望/陷省城燿同㕘議曾益至定畨與知州陳)¶
　　(新第約土司募士卒為恢復計未幾賊陷州城燿/猶操刀巷戰至日晡力盡被執賊将艾能竒謂之)¶
　　(曰公我梓里也幸降我燿叱曰汝為賊我為朝/臣安論梓里罵不屈遂遇害  以上按察使)¶
　　叅政¶
　　戴　金(字純夫漢陽人正徳甲戌進士嘉靖七年/廵按四川十七年為貴州左叅政金按蜀)¶
　　(時值芒部之亂沙保等聚兵劫掠金奏調官軍擒/沙保復立隴勝為土官又䟽稱芒部與烏撒烏䝉)¶
　　(水西等處因事讐殺乗機劫掠乃其常事而畢節/實諸夷出没之所為川貴藩籬必武偹修而後可)¶
<pb:KR2k0056_WYG_019-26b>¶
　　(以消外患請令威清兵偹駐安莊仍於貴州添設/僉事一員分廵畢節烏䝉烏撒鎮雄東川赤水永)¶
　　(寜四府四衛一司更畨操練以/偹諸夷貴州畢節設道自金始)¶
　　洪邦光(同安人隆慶戊辰進士萬厯十一年以副/使兵偹都勻樂平司叛苖樂禮生挾土官)¶
　　(宋廷瓚夙仇糾衆反流毒甚惨邦光及知府梁柟/集兵勦之與指揮婁聯璧楊威定計擒禮生誅之)¶
　　(賊平陞/左參政)¶
　　張　悌(河南人進士倜儻有才慷慨自許夙以邉/才著名以四川叅政分守東川時討楊應)¶
　　(龍值縂督李化龍丁外艱兵心稍懈獨冒暑單騎/走監諸營激勵将士竟以平賊遷大同廵撫卒)¶
　　尹　伸(字子求宜賔人天啟中舉邉才以㕘政監/軍従撫軍王三善進討水西料敵制勝具)¶
<pb:KR2k0056_WYG_019-27a>¶
　　(有成筭内荘之役不用伸計以至敗伸䕶殘卒歸/招集訓練危疆再安厯官河南左方伯明末獻賊)¶
　　(破叙州伸家居被/執不屈遂遇害)¶
　　繆國維(字西垣吴縣人進士天啟初任右㕘政分/守新鎮道值安氏叛圍貴陽國維駐新添)¶
　　(聚兵固守扼其東下力持半/壁諸郡頼以無虞厥功甚偉)¶
　　朱之臣(字無易成都人進士崇禎初年以右㕘政/任貴寜道凡軍民利弊殫力興釐厯官户)¶
　　(部侍郎文章政/事為時所推重)¶
　　李中行(山東人進士崇禎間以副使終飬起貴州/提學未至擢平安道㕘政耿介不阿因黔)¶
　　(人憤擊水西目把事廵按蘓琰受安賊賄誣以謀/反殺胡朝棟等四人杖斃者八人中行憤極䟽糾)¶
<pb:KR2k0056_WYG_019-27b>¶
　　(琰為民訟寃語侵黔督朱燮元有㫖命黔督滇/按勘其事奏覆奪其官黔民至今言及猶涙下)¶
　　郭時亮(富順人舉人崇禎間為安平道㕘政恬澹/寡欲一介不苟蒞任三載一以清浄為治)¶
　　(士民安之㑹郎岱生夷蠢動時亮親/往開誠撫諭遂寝其謀  以上㕘政)¶
　　叅議¶
　　楊　㢘(字念清泰州人洪武中用明經舉為御史/宣徳初擢貴州右㕘議在黔六年清操一)¶
　　(節賜璽書褒之及卒無資歸里/遂卜𦵏城東三坡林因家焉)¶
　　尤安禮(字文度長洲人建文三年舉人宣徳間由/車駕郎遷貴州左㕘議潔己愛民以疾乞)¶
　　(歸槖中僅餘俸八金歸即杜門以機杼謀生人罕/知者有郡守秩滿入京適吏部與安禮同年詢其)¶
<pb:KR2k0056_WYG_019-28a>¶
　　(起居不能荅既還蘓遍訪之得安禮於委巷中方/自絡絲芒鞋敝袴意泊如也聞郡侯至避去不肯)¶
　　(見孫循舉於鄉曾孫越舉進士六世/孫錫類舉進士復為貴州右叅政)¶
　　吴　禋(零陵人成化間叅議居官十年狷介亷明/始終如一歸里之日惟圖書數箧而已)¶
　　吴　環(漳浦人𢎞治間叅議明/作有為積弊蠲除殆盡)¶
　　蔡　潮(字巨源臨海人正徳十一年叅議時苖賊/據香爐山叛出没抄掠聲言奪清平城潮)¶
　　(計此衛不保全省之勢衡決矣遂留鎮撫告吏民/曰去與守等死耳守猶百全一吏民感悟願效死)¶
　　(乃修堞柵繕器械儲芻糧頃之賊突至圍城三匝/潮堅壁力拒瞯賊少惰出兵擾之急則入保士死)¶
　　(傷者親厯其門弔其孤嫠以故士益奮賊不得利/引去已去復来如是者二年而城卒不陷又踰年)¶
<pb:KR2k0056_WYG_019-28b>¶
　　(鄒文盛督兵進勦潮領左右二壘斬䤋之功居多/清平人尸祝焉潮在貴凡八九年以䜛不預政者)¶
　　(居半所至進諸生講明經史嘯咏自得厯官河南/右布政子雲程亦官貴州右叅政晉刑部尚書)¶
　　楊　儀(射洪人進士嘉靖六年叅議時芒部苗普/奴沙保等攻圍畢節城都指揮李宗祐射)¶
　　(斃數賊賊聚薪焚東門儀與宗祐及僉事龔亨計/将城門作隙製佛郎機擊賊連斃多人賊乃引退)¶
　　(城得/全)¶
　　劉望之(字商霖内江人進士以叅議分守銅仁性/嚴毅嘗謂擇地而官臨難而畏非丈夫也)¶
　　(一切行事惟従民便㑹鎮筸銅仁苖亂縂督/張岳征之望之有轉餉功厯官大理寺卿)¶
　　王重光(山東新城人進士嘉靖間貴州左叅議㑹/赤水蠻叛光親諭降部議超擢以採木留)¶
<pb:KR2k0056_WYG_019-29a>¶
　　(光出入山箐冒瘴癘卒事聞賜祭贈太僕少卿/孫象乾萬厯間以兵部左侍郎縂督川湖貴州)¶
　　金從洋(華亭人隆慶辛未進士萬厯十一年以叅/議分鎮銅仁時苗亂營壘未周卒伍未練)¶
　　(従洋至按地形規要害以松桃為川苗之吭扼而/守之自寅至辰版築如堵賊不敢窺以百卒屯焉)¶
　　(時鎮官恣睢市井騷動白撫臣斥之民若更生在/官二年志潔行㢘外和中毅諸将吏感且畏之擢)¶
　　(滇臬民遮道/送有卧轍者)¶
　　詹貞吉(巴縣人隆慶戊辰進士萬厯二十年以右/叅議分守新鎮道值播逆楊應龍将叛人)¶
　　(情洶洶貞吉特擕家至平越以鎮人心衆方有固/志貞吉居官澹泊簡易與民休息是時初設府凡)¶
　　(經制籌畫殫厥心力蒞黔十餘/年臨行宦槖蕭然惟圖書數箧)¶
<pb:KR2k0056_WYG_019-29b>¶
　　張文燿(沅陵人精神鋒穎以右叅議督餉轉輸不/匱播賊平縂理丈量田賦凡公私之額盈)¶
　　(縮之制皆其更定/善後之功居多)¶
　　張　棟(直𨽻人以叅議監軍入播洞曉兵機激發/将士破&KR0749;之日督戰陣前終日不食以勞)¶
　　(瘁病凱旋/出播而卒)¶
　　向日升(湖廣人進士天啟間以右叅政兵偹道駐/石阡之龍泉造士撫民輯兵禦苗多有恵)¶
　　(政民立/祠祀之)¶
　　周鴻圖(字子固即墨人安邦彦叛以貴陽同知監/紀軍事積軍功至平逺知府六年監叅将)¶
　　(胡従儀及都司張雲鵬軍分道捜山所向摧破擢/叅議分守清鎮道是時鴻圖駐平越轄下六衛僉)¶
<pb:KR2k0056_WYG_019-30a>¶
　　(事段伯炘駐安荘轄上六衛千/餘里間奸宄屛息兩人力也)¶
　　曾　益(鄱陽人貢生精書法好讀古名将𫝊崇禎/末任叅議賊陷省城與張燿走保定畨賊)¶
　　(攻定畨益出戰斬首過當及城陷自題絶命詞末/句云孤城魂莫散好去傍煤山投筆自經死  以)¶
　　(上叅/議)¶
　　副使¶
　　李　睿(濟寜人監生宣徳八年任貴州僉事正統/二年遷副使先是諸郡衛强半無學睿䟽)¶
　　(請遍建諸學/教乃大行)¶
　　鄧　珏(字廷璧江夏人進士天順間為貴州副使/三十年㢘介自持致政歸家足不履公署)¶
<pb:KR2k0056_WYG_019-30b>¶
　　湯　全(字完之華亭人成化壬辰進士𢎞治二年/副使渾厚精明寛於民而嚴於吏十八年)¶
　　(陞湖廣/廵撫)¶
　　吳　倬(字克大淳安人進士成化十九年僉事旋/擢副使倜儻有為外嚴内寬置學田以贍)¶
　　(士增站軍糧又為市田站軍/思其徳建祠祀之名曰表賢)¶
　　隂子淑(字宗孟内江人成化壬辰進士𢎞治十年/遷貴州副使兵偹都清嫺武畧善謀多智)¶
　　(人不可測黄土坡苗向阿讐叛談笑間/擒而磔之諸部凜凛遷浙江按察使)¶
　　席　書(字文同遂寜人𢎞治庚戌進士正徳四年/以副使提學貴州性嗜静養學問根本周)¶
　　(程課士先徳行後文藝時王守仁謫龍塲驛丞書/乃敦請入文明書院公餘則就見論學或至夜分)¶
<pb:KR2k0056_WYG_019-31a>¶
　　(諸生環而觀聼者以數百自是貴人士始知有心/性之學書後以議大禮稱㫖加武英殿大學士贈)¶
　　(太傅諡/文襄)¶
　　張　庠(蓬溪人正徳進士嘉靖十年以副使兵偹/都清饒智畧信賞必罰岩埋苗亂庠徵兵)¶
　　(破之十一年豐寜土蠻楊桓叛庠復/大破之去官之日士民卧轍攀留)¶
　　馮　裕(臨朐人進士嘉靖中出守石阡時播凱交/惡裕討平之繼督芒部餉轉輸神速盤江)¶
　　(之役懋著竒伐久之遷副使罷歸/蕭然蓬户衣食不充處之裕如)¶
　　林茂竹(莆田人正徳丁丑進士嘉靖十二年兵偹/副使芒部叛後曲計彌防民得安堵人思)¶
　　(之不/衰)¶
<pb:KR2k0056_WYG_019-31b>¶
　　王　積(字子崇太倉人正徳辛巳進士嘉靖十九/年副使剛毅果敢法在必行庭無逋事亦)¶
　　(無漏奸豪民猾吏與羣盗扞網者按治不少/貸以故良善獲安後厯官南兵部右侍郎)¶
　　蔣　信(字卿實號道林武陵人嘉靖壬辰進士三/十年以副使督學貴州訓生儒以黙坐澄)¶
　　(心體認天理一時士俗翕然丕變雖喜怒不形第/規規自度而潛移黙化有出於勸督之外者所奨)¶
　　(㧞盡名士貴陽馬廷錫従之㳺粹然有成貴州有/萬山中多虎患信為文驅之患稍息人比之昌黎)¶
　　(驅鱷魚云被御史/某誣劾削籍歸)¶
　　徐　樾(字子直貴溪人進士嘉靖二十三年以副/使督學貴州講明心學陶鎔士類不屑屑)¶
　　(於課程嘗取苖民子弟衣冠之訓誨諄切假以色/笑盖信此理無古今無中外苟有以興起之無不)¶
<pb:KR2k0056_WYG_019-32a>¶
　　(可化而入也樾少師王守仁謂聖人為必可為厯/官雲南布政㑹滇夷那鑑叛樾奮力勦之遂殞於)¶
　　(難詔贈光/祿少卿)¶
　　萬士和(字思節宜興人進士嘉靖間提學副使禔/躬方正師道尊嚴念黔士多貧乃出鍰金)¶
　　(貿粟稍傚朱晦翁社倉遺意/使貧士春貸秋還而為之記)¶
　　程嗣功(歙縣人進士隆慶三年副使惇大亷明務/飬和平之福在任無赫赫名去後人思之)¶
　　(不/已)¶
　　吳國倫(字明卿興國州人進士隆慶六年提學副/使以詩名世與王李諸人號七才子課士)¶
　　(以禮讓為先/風氣丕變)¶
<pb:KR2k0056_WYG_019-32b>¶
　　凌　琯(歙縣人萬厯五年提學副使嚴氣正性世/罕其倫凡教士即以文行忠信四字為言)¶
　　(學者奉為山斗每晨起必冠服禮先聖像/乃出視事寒燠不輟厯官陕西按察使)¶
　　沈思充(桐鄉人進士萬厯間任提學副使雅意作/人留心文獻召紳士之有學識者㑹纂貴)¶
　　(州通志手自裁/定犁然可觀)¶
　　沈子來(字汝修歸安人萬厯庚辰進士三十八年/以副使兵偹都清鯁直㢘介不附權貴甫)¶
　　(下車值苖亂惕之以威撫之以徳不數/月平定議叙民苖敬畏以勞瘁卒於官)¶
　　盧龍雲(廣東南海人進士萬厯三十八年以副使/分守新鎮具經濟才平定苗亂民頼以安)¶
　　張汝霖(字雨若山隂人宫諭元抃子文章品行為/時所推萬厯末年以副使提督學政範士)¶
<pb:KR2k0056_WYG_019-33a>¶
　　(以嚴諸生無敢越繩尺者考/較鍳别精當所㧞皆知名士)¶
　　岳具仰(延安人舉大官副使征水/西従王三善死祀忠烈祠)¶
　　鄭朝棟(澧州人由四川馬湖府陞畢節兵偹道副/使天啟間水西安邦彦之亂老弱死少壮)¶
　　(逃亡城池寺觀官舍民房盡皆焚毁棟多方綏靖/崇禎初請𤼵帑金一萬三千兩修築城垣招集流)¶
　　(離民懐其徳/立祠祀之)¶
　　洪聲逺(湖廣黄岡人舉人崇禎間分守新/鎮道副使接物寬和民皆愛戴)¶
　　陳士竒(字平人鎮海衛人天啟乙丑進士崇禎間/為貴州副使提督學政博學强記下筆萬)¶
　　(言立就性孤嚴徑行一意士每進見必論文終日/援據古今闡㣲抉秘畧無倦容脱粟之飯即與諸)¶
<pb:KR2k0056_WYG_019-33b>¶
　　(生共之又善談兵思以戡除自見未幾以憂歸起/補四川提學超遷廵撫值獻賊㓂蜀竒已得代至)¶
　　(渝城聞賊警遂與瑞王入守城破被執憤罵不屈/賊臠之時天正霽忽有震電之異  以上副使)¶
　　僉事¶
　　范　循(南充人永樂初進士正統間擢貴州僉事/性鯁介凛凛持三尺從事不少貸部署肅)¶
　　(然㒺敢/骩法)¶
　　何　俊(字廷彦郴州人成化十七年督雲貴學政/随俗導化濟之以嚴凡所陶鑄俱中器使)¶
　　陸　健(字文順鄞縣人𢎞治進士正徳間任貴州/僉事西苖亂募㸃者作行脚僧人寨募緣)¶
　　(暗帶苗境所無草實撒岐路為記又令軍中每人/取拳石附膝間及春草種生時令去膝間石視草)¶
<pb:KR2k0056_WYG_019-34a>¶
　　(生處直抵苖窟又置板屋插兩廂為庇以避礌礟/苗驚為神駭擾因殲其魁苗境悉平遷福建副使)¶
　　(卒嚢無餘貲鄉人姚/鏌治棺斂歸其䘮)¶
　　施　昱(雲南人丙戌進士嘉靖二十年以僉事任/兵偹公明果斷遇事立決凡利民之事無)¶
　　(不興/舉)¶
　　田汝成(錢塘人進士嘉靖時僉事廵撫陳克宅復/征凱口囤賊阿向汝成獻書克宅陳説賊)¶
　　(勢深中窽要灑灑數百言大㫖以據其要害斷其/糧餉重營密柵勤其間覘勿以角利為言又請褫)¶
　　(革容奸之土司王仲武以仲/國法克宅閲書不省卒致敗)¶
　　龍　遂(字良卿永新人嘉靖乙未進士為給事中/忤嚴嵩謫三十年稍遷貴州僉事飭兵思)¶
<pb:KR2k0056_WYG_019-34b>¶
　　(南思南人聞其名皆畏之遂至任以徳化民/生致苗首吳黑於理事聞賜金帛後以誣歸)¶
　　黄　鏌(鎮海衛人嘉靖丙辰進士萬厯中以僉事/駐畢節築石隄三百丈以障河泛又捐置)¶
　　(學田士/民頌之)¶
　　胡　宥(字子仁休寜人進士萬厯九年由御史以/僉事兵偹畢節蒞官清慎改學刋書修城)¶
　　(練兵均賦賑乏恵澤無窮病卒於官有僕文訓文/學者文訓曾刲股雜粥進宥文學憫其主孤魂萬)¶
　　(里欲従死自剄其喉咽創不合者/僅指許而竟不死時稱二義僕云)¶
　　胡　琳(字璞完㑹稽人萬厯三十一年為督學僉/事才品卓犖精於藻鑑毫髪不爽初試黔)¶
　　(東諸郡還撫軍郭子章問曰此行已得元否曰銅/仁饒生楷者可元也已而省試畢入見復曰元當)¶
<pb:KR2k0056_WYG_019-35a>¶
　　(屬貴陽潘生潤民矣比撒棘潘果元而饒亦登上/第其以首名得售者十八人餘皆前列無遺錄者)¶
　　(官至太/常少卿)¶
　　劉錫鉉(長洲人天啟初以僉事督學黔中校士甫/竣尋值圍城之變錫鉉攝監軍事督諸生)¶
　　(日夜廵守偹極勞瘁至於調劑兵食相度機宜深/謀逺畧非他人所及危城得全錫鉉功居多圍觧)¶
　　(晉秩副使因與直/指齟齬遂被劾歸)¶
　　段伯炘(雲南晉寜人由鄉舉為鎮寜知州力拒安/邦彦擢僉事分廵鎮寜邦彦㓂普定偕叅)¶
　　(将胡従儀擊破之由此/擢恭議事詳周鴻圖𫝊)¶
　　李若楠(廣西人以推官駐鎮新添天啟間安賊亂/守禦有方賊不敢近陞畢節僉事以勞卒)¶
<pb:KR2k0056_WYG_019-35b>¶
　　(於/官)¶
　　詹時雨(字敬五鄱陽人甲戌進士由蘓松叅政左/遷貴州督學道僉事以忤權貴故也在任)¶
　　(執法不阿雖當道無敢干者所錄士皆真才先後/售去遷河南叅政道阻不能前黔撫䟽留之遷貴)¶
　　(州按察使/以上僉事)¶
　　傅友徳(字惟學宿州人洪武初封潁川侯充征南/大将軍率師趨貴州攻普定擒安鎖築城)¶
　　(通道屯兵聚糧恩威並著烏䝉烏撒東川/諸蠻相率降附邉地悉平進封潁國公)¶
　　吳　良(定逺人洪武五年古州八萬諸洞苗亂良/以江隂侯充縂兵官佩征南副将軍印率)¶
　　(師討之次零溪進攻銅鼓五開潭溪克之既而擣/龍里通洪州開太平所向皆㨗獨清洞巖山苗據)¶
<pb:KR2k0056_WYG_019-36a>¶
　　(險久不下良以計襲破之殱其衆古州八萬皆降/收撫洞苗二百餘所籍其民以其地𨽻思州宣慰)¶
　　(司卒贈江國/公諡襄烈)¶
　　顧　成(字景昭湘潭人後家江都容貎魁梧勇壮/有膽畧洪武九年従傅友徳平蜀破貴州)¶
　　(蠻克普定授普定衛都指揮同知已而征雲南有/功進征南将軍鎮貴州建文初班師四年以左都)¶
　　(督封鎮逺侯又出鎮貴州申嚴號令威恵並行搗/臺羅寨斬叛酋普亮群蠻震懾卒年八十五贈夏)¶
　　(國公諡武毅/民立祠祀之)¶
　　吳　復(字伯啟合肥人封安陸侯従潁川侯征雲/南克普定巳西堡阿得寨蠻反復令顧成)¶
　　(率兵討平之後轉餉/盤江卒追封黔國公)¶
<pb:KR2k0056_WYG_019-36b>¶
　　仇　成(含山人洪武十二年以安慶侯充征南副/将軍征羙容諸洞復従征雲南克普定普)¶
　　(安皆/有功)¶
　　沐　英(定逺人洪武初累功封西平侯十四年充/征南将軍副傅友徳討梁王及貴州東川)¶
　　(諸蠻悉平卒贈/黔寜王諡昭清)¶
　　費　聚(濠人洪武十四年従傅友徳征雲南克普/定明年置貴州都司聚署司事雲南平封)¶
　　(平凉侯逆舊志有/藍玉係  臣宜刪)¶
　　梅思祖(夏邑人洪武三年封汝南侯十五年署/貴州都指揮使宣布徳威民蠻安之)¶
　　湯　和(鳳陽人洪武十八年銅鼔蠻吴奤兒倡亂/上命楚王討之以和充縂兵官佩征南将)¶
<pb:KR2k0056_WYG_019-37a>¶
　　(軍印江夏侯周徳興都督同知湯禮充副将軍偕/往師號二十萬擣其巢穴執吴奤兒及其子送京)¶
　　(師/)¶
　　葉　昇(合肥人洪武十二年封靖寧侯二十年冬/命昇與普定侯陳桓統兵征東川普定等)¶
　　(處蠻㓂明年昇兵至普定克陸肇白照水/冒等洞七月進勦東川烏路等寨平之)¶
　　陳　桓(濠人洪武初同胡海郭英率兵征雲南桓/由永寜趨烏撒克七星關而進滇平功封)¶
　　(普定侯二十一年奉詔通畢節道桓刋除/榛莽分布屯田為久逺計畢節遂為重鎮)¶
　　俞通淵(巢人父廷玉兄通海淵以父兄故充叅侍/舍人功陞都督洪武二十四年古州蠻反)¶
　　(命淵統諸軍討之克銀頼/諸洞俘斬無筭封越嶲侯)¶
<pb:KR2k0056_WYG_019-37b>¶
　　馬　&KR0929;(洪武初為貴州都指揮使政令明肅人莫/敢犯創建城垣躬自督率堅厚凝固至今)¶
　　(屹然肇造之功&KR0929;為第/一後坐事死時論惜之)¶
　　陸　秉(鳳陽人洪武中以寜國衛指揮留守安荘/衛武畧政事冠絶一時墾闢屯田九萬餘)¶
　　(畆遷貴州都指/揮尋調入京卒)¶
　　鄭彦文(山西蔚州人仕元為萬户入蜀因家焉明/兵平蜀率土官首先歸附授貴州宣慰招)¶
　　(集民夷卓有善政従征/雲南陞工部右侍郎)¶
　　張　翼(臨淮人洪武時以都督僉事従征雲南克/普定曲靖取鶴慶封鶴慶侯  舊志載曺)¶
　　(震有開永灘功/今不屬黔應剛)¶
<pb:KR2k0056_WYG_019-38a>¶
　　程　暹(洪武初自滄州衛指揮遷貴州都指揮/使時邉偹草創暹殫力經營功績最著)¶
　　楊　文(含山人洪武時左都督三十年古州蠻林/小斯以妖術倡亂命楚王楨帥師湘王柏)¶
　　(副之以文充縂兵官佩征蠻前将軍印簡徒三十/萬由沅州伐山開路二百餘里直抵洪州泊里永)¶
　　(従諸洞寨分道夾攻大/破之擒馘二萬餘人)¶
　　韓　觀(成子也古州蠻林小斯倡亂命觀以副縂/兵副楊文討之勦平臻部六洞螃蟹天柱)¶
　　(天堂大小/坪諸㓂)¶
　　何　福(鳳陽人洪武二十二年以縂兵官平都勻/蠻俘斬萬計三十年討平畢節水西諸蠻)¶
　　(邉境大定後/封寜逺侯)¶
<pb:KR2k0056_WYG_019-38b>¶
　　南　黨(郡人永樂初為征蠻縂兵領兵征苗至十/萬谿力戰死尸猶立不仆王&KR2444;苗見而神)¶
　　(之載尸歸/𦵏為立廟)¶
　　蕭　授(未詳其籍貫永樂二十一年治古荅異部/落叛以右都督充縂兵官帥師平之宣徳)¶
　　(二年平都勻苗賊傳榜六年治古荅異復叛再奉/命征討馘其長吴阿遮龍荅那等以其地附平頭)¶
　　(司𨽻銅仁府/邉境以寜)¶
　　常　智(興隆衛人宣徳間官都指揮桓毅/勇果修學宫繕城壘厥績最著)¶
　　洛　宣(貴州衛人官都指揮洪武十六年従沐英/往滇後征麓川身先士卒力戰死事聞賜)¶
　　(祭加其子/官二級)¶
<pb:KR2k0056_WYG_019-39a>¶
　　王　輅(前衛人官都指揮従征/麓川陣亡事聞賜祭)¶
　　顧　勇(成子饒智勇任都指揮僉事守普/定兵民畏服尋従征麓川戰死)¶
　　孫　禮(新添人正統間都指揮/勤於政理創建學校)¶
　　吳　亮(滁州人正統元年以都督同知充副縂兵/官鎮貴州號令嚴明士卒用命㓂盗屏跡)¶
　　張　祥(四川行都司指揮僉事正統己巳貴州苗/叛祥率所部來救至赤水大㨗駐兵守之)¶
　　(㑹霖雨賊來攻勢甚盛祥曰事急矣吾屬當為國/死至清水舖力戰死衛人立祠祀之墓在赤水)¶
　　郭　英(籍貫未詳正統間以叅将鎮平越威恵兼/行蠻皆懐畏軍務旁午不廢詩書時稱為)¶
　　(儒/将)¶
<pb:KR2k0056_WYG_019-39b>¶
　　方　瑛(全椒人威逺伯政子正統七年従侯璡征/貴州進右都督移駐貴陽景泰元年以征)¶
　　(香爐山功/封南和伯)¶
　　權繼武(興隆衛指揮厯官都指揮正統間/螃蟹苖叛繼武進征香爐山戰死)¶
　　李　震(南陽人正統中征香爐山有功進都督僉/事天順四年絞洞苖叛攻龍里城詔湖廣)¶
　　(廵撫王儉及震為縂兵官討之震乃分兵/攻絞洞諸寨追獲其魁李天保餘黨&KR0662;平)¶
　　張　任(貴州衛指揮驍勇多材畧嘗持鎗刺虎衆/號莽張正統六年陞貴州都司景泰三年)¶
　　(征香爐山又撫□西等一百七十三寨陞叅将天/順元年陞都督僉事充平蠻将軍卒賜祭遣進士)¶
　　(鍾震/造墳)¶
<pb:KR2k0056_WYG_019-40a>¶
　　劉　翀(威清衛百户勇畧超羣正統間従征麓川/奮不顧身親冒矢石出入敵陣斬獲渠魁)¶
　　(累官指/揮僉事)¶
　　張　貴(威清指揮有膽畧征討多勲庸正統間苖/㓂圍城貴與指揮賈鏞分率精鋭出其不)¶
　　(意敗之賊遂潰/去陞都指揮)¶
　　金　桂(廬州人正統間任平壩衛指揮正大/剛果軍政修明功陞都指揮僉事)¶
　　毛　勝(京師人景泰間充副縂兵率兵征香爐山/苗韋同烈功封南寜伯卒贈侯諡忠壮)¶
　　梁　瑶(汝陽人保定伯銘子景泰間充平蠻将軍/征香爐山苖有功進封侯舊志作石瑶訛)¶
　　陳　友(全椒人景泰間征香爐山功遷右都督平/蠻将軍鎮守湖廣天順元年捕五開銅鼓)¶
<pb:KR2k0056_WYG_019-40b>¶
　　(苖賊召還封武/平伯進封侯)¶
　　何　瑛(河南人景泰間任平壩衛指揮亷慎公勤/凡城池𪠘宇祠廟道路修治一新遷都指)¶
　　(揮僉/事)¶
　　李　貴(順天人智勇超羣景泰間以副縂兵鎮守/值苗叛多方撫勦乃戢建譙樓置壺漏葺)¶
　　(祠宇多/所創建)¶
　　王　通(新添人官都督鎮守清浪都勻闢土地/置郡縣武功茂著引年勇退士論高之)¶
　　彭　倫(永定衛指揮成化中充叅将鎮守清浪凡/三十年屢平芽坪絞洞古州卬水諸賊而)¶
　　(天柱白崖塘之功尤竒遷/都督僉事移鎮貴陽致仕)¶
<pb:KR2k0056_WYG_019-41a>¶
　　張　晟(威清指揮讀書尚氣節長於詩以征南/功遷都指揮僉事出守都匀推僉閫政)¶
　　陸　卿(安荘衛人雲南都指揮正子明敏好學功/遷貴州都指揮僉事卓有政聲繼守臨安)¶
　　(遷都指/揮同知)¶
　　王　聚(清平衛千户剛方果毅遷都指/揮蒞事十有五年衆務畢舉)¶
　　屠　昇(都匀衛指揮使讀書有武畧成化/間陞都指揮僉事子璽嗣有詩名)¶
　　王　謙(赤水衛指揮成化間諸苖蠭起衛卒赴調/城中空虚人心惶惑思竄謙諭衆堅守賊)¶
　　(不敢逼卒保無虞後水西及祿肇争地讐殺謙入/夷壘理觧之因為分疆乃各散去㑹西苗普苗叛)¶
　　(命将勦之謙督水西夷兵/往襲其巢功遷都指揮使)¶
<pb:KR2k0056_WYG_019-41b>¶
　　丁　實(都匀衛指揮使遷都指揮同知成化間征/仲賊死於敵事聞以孫暉為都指揮僉事)¶
　　史　韜(新添衛指揮征陳䝉爛土有功𢎞治/間遷都指揮調征普安盤江沒於陣)¶
　　郭　貴(普安衛指揮同知機敏有能守偹普定功/遷都督充叅将鎮守貴州迤西桴鼓不驚)¶
　　(卒於/鎮)¶
　　施　瓚(通州人正徳初以世伯縂兵貴州軍政修/舉苗蠻畏服雅好文學命工繪七十二侯)¶
　　(圖王守仁/為之序)¶
　　黄　鏞(都勻人正徳間官/都指揮號令嚴明)¶
　　何　卿(成都人正徳十四年芒部苗叛攻永寜衛/嘉靖元年卿以叅将鎮其地四年討平之)¶
<pb:KR2k0056_WYG_019-42a>¶
　　(陞四川副縂兵六年芒部復叛仍命卿來征八年/平卿在鎮禮賢事老澤及枯骨民為立碑太史楊)¶
　　(慎作雪闗謡曰雪山闗寒風起十二月斷行旅霧/為箐冰為臺馬毛縮鳥聲哀将軍不冄來西路何)¶
　　(時開盖述途人之/思卿也厯官都督)¶
　　王　璽(龍里指揮嘉靖間官都指/揮忠直剛勇賢聲丕著)¶
　　楊　仁(字天爵貴州衛指揮嘉靖元年為清浪叅/将屢立戰功厯擒劇賊已請告廵撫劉士)¶
　　(元廵按郭洪化交薦起之陞縂兵都督恭将攻凱/口賊走之㨗聞陞一級賞銀幣仁雖出行伍精文)¶
　　(墨所著有瓊/山詩稿一卷)¶
　　沈希儀(字良佐臨淮人嘉靖中為/貴州縂兵平鎮銅諸苗)¶
<pb:KR2k0056_WYG_019-42b>¶
　　石邦憲(字希尹清平衛人資貎英異兒時苗廹城/憲於階下立壘持鏢作禦敵状曰以我當)¶
　　(賊不足多也識者壮之比長襲衛指揮守偹都清/㑹思石苖叛據江村囤邦憲設竒破之又磨于崖)¶
　　(苖叛據險為亂憲率兵徑至崖下圍之乃招集三/軍樹旗百歩外曰我射中旗竿賊當平一𤼵果中)¶
　　(軍中踴躍乗風舉火斬闗而登擒斬無筭擢恭将/二十九年銅仁劇賊龍許保等據麓龍山攻銅仁)¶
　　(思州陷石阡全省震恐上命縂督張岳開府沅州/勦賊憲入見曰興師十萬日費千金不若用賊攻)¶
　　(賊以一日費撫其順者為心腹以一日費賞其順/者以誅叛不一年而賊可平也賊逼銅之南岸憲)¶
　　(率兵往援諸苖驚曰石老虎來也賊遂遁憲追至/龍塘大破之斬馘無餘賊勢日蹙於是捐厚貲招)¶
　　(吴來格等散其黨許保就擒劇賊盡滅邦憲力也/遷都督府僉事鎮貴州進右都督榮祿大夫屢蒙)¶
<pb:KR2k0056_WYG_019-43a>¶
　　(欽賞廕二子隆慶/二年卒賜祭𦵏)¶
　　胡　璋(貴州衛人嘉靖時守偹普定苗㓂亂璋防/禦有方士民不擾官都指揮二十餘年仁)¶
　　(愛忠勇軍士畏懐/官至滇西恭将)¶
　　邱　潤(新添人都指揮僉事剛直㢘明/文武兼贍修學除盗卓有聲稱)¶
　　何自然(新添人官都指揮僉事長於詩有儒/将風功遷揚州恭将所至亦多異政)¶
　　安大朝(衛千户性沉毅膂力過人/有開疆績官至都督同知)¶
　　梁東旭(安南人以諸生襲祖職為衛指揮厯官副/縂兵敦詩説禮雅有儒将風撫士卒以恩)¶
　　(人樂為用故/能成戰功)¶
<pb:KR2k0056_WYG_019-43b>¶
　　郭　成(叙瀘衛人萬厯間縂兵於銅仁遇苖出劫/宻遣人入其穴斬馘出賊猶不覺皆以為)¶
　　(神移營要害絶苗往來每挺身出入林箐中即部/隊亦莫知其踪跡苗一日三四驚曰郭公來矣相)¶
　　(戒莫敢犯時城中兵少僅家丁百/餘人成厚餉之遂能轉弱為强)¶
　　劉　綎(南昌人播酋倡亂綎以都督率兵進攻時/楊應龍忌綎威名欲挫其鋒悉簡精鋭付)¶
　　(子朝棟以與綎戰綎大破之賊為奪氣後/破數闗遂抵囤下征播之役綎功為最)¶
　　吴　廣(廣東人平播之役以都督率兵進征綎攻/其前廣破其後兩人同心協刀賊平綎功)¶
　　(為最廣/次之)¶
　　馬孔英(宣府塞外降丁也積功至縂兵官征播之/役孔英所将邉卒及諸土兵皆獷猂破桑)¶
<pb:KR2k0056_WYG_019-44a>¶
　　(木九杵黒水諸闗獨先八道至海龍囤下諸将以/囤後易攻争走其後孔英獨壁其前錄功進都督)¶
　　(同知世/廕千户)¶
　　陳　璘(字朝爵廣東翁源人以湖廣縂兵官討楊/應龍従偏橋入盡滅江外四牌江内七牌)¶
　　(之賊破青蛇險囤克大小三渡闗抵海龍囤下後/又勦平水硍山及東路苗以平播功加左都督世)¶
　　(廕指揮使卒後又以平苖/功贈太子太保冄廕百户)¶
　　李應祥(湖廣九谿衛人代童元鎮為貴州縂兵官/討楊應龍由興隆入破黄灘闗直抵海龍)¶
　　(囤與諸道兵共滅播明年改鎮四川播遺賊吴洪/盧文秀等惡有司法嚴而遵義知縣蕭鳴世失衆)¶
　　(心洪等遂稱應龍有子聚衆為亂應祥偕副使傅/光宅捕之盡獲尋卒以平播功贈左都督世襲千)¶
<pb:KR2k0056_WYG_019-44b>¶
　　(户/)¶
　　胡従儀(字漢長山西人天啟三年以偏将鎮下衛/信賞必罰用兵如神先是萬厯末仲賊嘯)¶
　　(聚劫掠官道自鎮逺以上商旅不行屢勦之不得/其要領安賊亂後益猖獗従儀蒞鎮㣲服假貿易)¶
　　(遍厯諸夷落得其山川險易出沒途徑及諸獠馴/桀之状乃畫地分汛以守之設髙峯立斥堠三里)¶
　　(一樓柝聲相聞日夜不絶每有竊𤼵𫝊礟為號諸/路兵立集追擊賊無得逸者従儀日往來廵警居)¶
　　(無定署出無定向時而肩輿導従時而單騎獨往/時而徒歩潛行人莫知其所在以故諸汛防卒無)¶
　　(敢少懈七八年間道不拾遺洊陞都督僉事朝廷/聞其名召還比以久瘴鄉疾劇卒於京邸行人為)¶
　　(立真将軍碑以志之去後餘威猶在又逾/年賊始稍稍出劫漸不能制道梗如初)¶
<pb:KR2k0056_WYG_019-45a>¶
　　馬　炯(蔚州人官縂兵天啟三年征水西/従廵撫王三善戰死祀忠烈祠)¶
　　秦民屛(石柱土司官副縂兵従廵撫王三善討安/邦彦戰最力三年正月従縂兵張彦方渡)¶
　　(鴨池河搗邦彦巢破賊五大/寨四年正月内荘之敗戰死)¶
　　黄如龍(鎮逺縣人萬厯間平播州靖黎九股勻哈/甕壩諸苗累功叅将天啟二年従征水西)¶
　　(内荘戰歿事聞贈都/督僉事祀忠烈祠)¶
　　張彦方(籍貫未詳天啟初縂兵有勇畧/輯軍殱苖民間不擾立祠祀之)¶
　　魯　欽(長清人天啟二年貴州縂兵張彦方在圍/中縂理杜文煥稱疾欽以保定縂兵代文)¶
　　(煥縂川貴湖廣漢土軍刻期觧圍未至圍已觧欽/馳赴貴陽率諸将擒勦土酋何中尉宋萬化又敗)¶
<pb:KR2k0056_WYG_019-45b>¶
　　(安邦彦於汪家冲觧普定之圍六年三月邦彦大/舉入㓂欽禦之河上連戰數日夜半賊直逼欽壘)¶
　　(将士逃竄欽遂自刎欽勇敢善戰為東南諸将之/冠後贈少保左都督世廕指揮僉事賜祭𦵏建祠)¶
　　(曰旌/忠)¶
　　王　達(遵義人貢生授浙江湖州府判值安奢二/酋叛達請従事戎行改官貴州都司恢復)¶
　　(遵義進勦水西同黔撫王三善殉/難大方事聞賜䘏附祀忠烈廟)¶
　　劉　岳(貴州衛人武進士以恭/將鎮新添衛威服羣蠻)¶
　　侯梁柱(郡人天啟四年以邉功授恭将後平奢安/亂陞縂兵崇禎間奉詔勤王至萬里箐遇)¶
　　(賊死之廕子/錦衣指揮)¶
<pb:KR2k0056_WYG_019-46a>¶
　　許成名(字賔實貴陽人以弟子員襲指揮使勦毛/口六墜賊平之擢安南逰擊䟽通滇黔大)¶
　　(道陞赤畢縂兵官平桃紅壩大㨗斬安邦彦莫徳/獻俘京師尋改鎮全楚勦㓂有戰功予告歸年七)¶
　　(十三/卒)¶
　　龔應龍(綏陽縣人崇禎時叅将謀勇邁衆黒苗叛/圍興隆應龍督兵觧圍有全城功人尸祝)¶
　　(之/)¶
　　劉鎮藩(烏撒人以諸生累官縂鎮/獻賊入川戰敗投江死)¶
　國朝¶
　　羅　託(宗室鑲藍旗都統順治十五年以寜南靖/㓂大将軍督師取黔甫至境賊望風遁四)¶
<pb:KR2k0056_WYG_019-46b>¶
　　(月入貴陽軍令嚴肅秋毫無擾七月賊遣兵襲黔/一夕奄至城下令士卒開門以待賊引去又分兵)¶
　　(㓂青岩敗走之自是膽落不敢復/窺黔既而  王師進滇遂定西南)¶
　　趙廷臣(字君鄰鐡嶺人順治十五年夏四月車王/師定黔秋九月廷臣奉  命廵撫下  日)¶
　　(延見父老博採旁咨盡得民疾苦状凡所條禁措/置&KR0662;洞幽隠定賦額請蠲賑興學校禁貪横嚴騷)¶
　　(擾種種實政殘黎獲甦晋雲貴縂督屢平叛亂功/在邉陲康熙元年調浙閩縂督去之日士民擁道)¶
　　(攀號者萬人又逾年以勞/卒於官訃至無不泣下者)¶
　　洪承疇(字亨九漢軍原籍福建南安人前明萬厯/丙辰進士順治十六年滇黔未定以大學)¶
　　(士為七省經畧夏四月至貴陽時賊甫遁民居灰/燼倉無粒粟承疇多方招徠捐金散給以修㕓舍)¶
<pb:KR2k0056_WYG_019-47a>¶
　　(勸令預輸以給兵食禁士卒不得出城野無牧/馬民免騷擾平滇後還朝卒贈少師諡文毅)¶
　　蔡毓榮(漢軍正白旗人湖廣縂督康熙十九年授/綏逺将軍同諸軍恢復雲貴賊平後改授)¶
　　(雲貴縂督時逆氛初靖流離載途毓榮招撫散亡/給牛種勤耕作創定規制條列利病安反側籌兵)¶
　　(食諸大政見之/施行滇黔頼之)¶
　　甘文焜(遼東人康熙八年任雲貴縂督寛嚴得宜/吏畏民懐時吴三桂在滇嵗糜軍餉數百)¶
　　(萬役重民困焜悉與蠲免奏增驛遞夫價以給嵗/運㑹内艱請假𦵏親還京  召對靣陳三桂不軌)¶
　　(状十二年五月回任十二月三桂反提督李本深/以安順應焜知省城不可守殺其妾擕子國臣馳)¶
　　(赴鎮逺思招集楚兵阨險隘使賊不得北出時副/将姜義先已従賊各營響應文焜知事不可為赴)¶
<pb:KR2k0056_WYG_019-47b>¶
　　(吉祥寺先縊其子北靣冄拜痛哭自刎筆帖式/何善雅圖皆死之事  聞贈兵部尚書諡忠果)¶
　　范承勲(字蘓公漢軍正黄旗人康熙二十五年任/雲貴縂督時當吴逆定後未久滇黔規模)¶
　　(草創承勲輯盗安民整飭營伍建/學校置經籍在任六載利頼實多)¶
　　田　雯(字綸霞號山薑徳州人康熙甲辰進士二/十七年廵撫貴州茹蘖飲氷端躬率屬以)¶
　　(去弊樹利為己任在任四年勵官方嚴武偹撫戢/苖蠻威恵並行捐俸積榖偹荒尤加意學校愛民)¶
　　(飬士惟恐不及時人比之郭子章遷刑/部侍郎官民思之不置著有黔書行世)¶
　　衛紹芳(字猶箴號復菴猗氏人順治丙戌進士康/熙元年督貴州學政手自校文旁無假借)¶
　　(崇雅黜浮以薛瑄王守仁語錄訓士闡明理學教/子弟必以小學為先士之貧者捐俸賑之舉行鄉)¶
<pb:KR2k0056_WYG_019-48a>¶
　　(飲教民飬老風化為之一振去之/日士子感徳追送二百餘里乃返)¶
　　王之鼎(字公定遼東人康熙十九年以定海将軍/充四川提督恢復全蜀時&KR0647;賊吴世璠猶)¶
　　(踞貴陽復犯永寜六月提兵往援賊以九偽将軍/之衆圍之數匝三閲月糧盡援絶猶閒率兵挑戰)¶
　　(士氣益勵至九月九日賊以火藥轟城城陥被執/㧞刀自刎未殊舁至貴陽賊黨夏國相等百方勸)¶
　　(脅罵詈不屈遂於九月二十九日延頸就戮於北/門之川主廟前同時被害部下縂兵何成徳等十)¶
　　(二員是日黄塵蔽天大風㧞木事專聞賜諡忠毅/贈少保䘏廕有加郡中士民籲建  祠於南闗之)¶
(御書馬棚街芳匾額以旌之/    忠節埀)¶
　　　同時殉節十二人¶
<pb:KR2k0056_WYG_019-48b>¶
　　何成徳(陜西人随/征縂兵)　　王永世(榆林人随/征縂兵)¶
　　劉　奎(陕西人隨/征縂兵)　　傅汝友(籍貫末詳/隨征縂兵)¶
　　楊三虎(福建人永/寜協副将)　　傅　富(山西人隨/征縂兵)¶
　　劉應科(西華人四川督/標左營逰擊)陳　田(大名人四川督/標右營逰擊)¶
　　陳先鳳(正紅旗人陕西/提標左營逰擊)地藏保(滿洲人陕西提/標右營逰擊)¶
　　潘濟世(旗下人/廕生)　　　陳應科(山東人隨/征立功)¶
　　蘓大有(襄陽人性忠勇膽畧過人雍正五年以定/廣協副将征討八寨丹江清江古州等處)¶
　　(每身先士卒以忠義鼓衆所至奏功清江之役攻/黄茅嶺苗伏莽中刺傷左腿血透衣屨猶揮刃殺)¶
<pb:KR2k0056_WYG_019-49a>¶
　　(賊左右驚問謂苖血濺吾衣耳又大勝回營方觧/衣示衆曰項實負創言之恐亂軍心大丈夫為)¶
　(朝廷出力死且不撓此何恤焉軍士聞之愈激苗人/  畏其威名目為蘓大刀每臨陣見其旗幟輙奔潰)¶
(㫖祀以功遷古州鎮縂兵卒於官奉/    賢良祠)¶
　¶
　¶
　¶
　¶
　¶
<pb:KR2k0056_WYG_019-49b>¶
　¶
　¶
　¶
　¶
　¶
　¶
　¶
　貴州通志卷十九¶
