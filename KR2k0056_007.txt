# -*- mode: mandoku-view; -*-
#+TITLE: 貴州通志
#+DATE: 2015-08-24 22:43:15.604178
#+PROPERTY: ID KR2k0056
#+PROPERTY: BASEEDITION WYG    
#+PROPERTY: JUAN 卷七
<pb:KR2k0056_WYG_007-1a>¶
欽定四庫全書¶
　貴州通志卷七¶
　地理¶
　　風俗(黔開自明世前此皆溪洞苗蠻也故今各府/風俗止就明以来志乗中語書之其漢唐宋)¶
　　(諸史書中西南夷南詔南蠻/諸𫝊所載則編於苗蠻之首)¶
　　　貴陽府¶
　　俗尚樸實敦禮教讓士秀而文民知務本(謝東/山志)崇¶
　　儒術重氣節處者恥為汙下之事仕者多著廉潔¶
<pb:KR2k0056_WYG_007-1b>¶
　　之稱(沈思/充志)風土近剛習尚從儉性情每多質直器¶
　　用絶少竒滛　民務稼穡而鮮貿遷士敦詩書而¶
　　多彬雅¶
　　　安順府¶
　　種類雜糅習尚異宜(舊/志)茹毛飲血日久漸更務學¶
　　力田頗循漢禮(續/志)其俗勤儉尚儒重信(舊/志)刻木示¶
　　信猶存古風務本興行漸洗蠻陋　土俗尚存桴¶
　　鼓流寓漸有華風(一統/志)詩書禮樂不減中華(科舉/題名)¶
<pb:KR2k0056_WYG_007-2a>¶
　　(記/)文教日興人才漸盛民樂輸將不喜健訟¶
　　　平越府¶
　　俗尚威武漸知禮義(一統/志)附郭舊人遷自中州多¶
　　讀書尚禮男女有别土夷異俗(舊/志)力於稼穡民少¶
　　争訟人士秀雅無囂陵之習(全蜀土/夷考)人知畏法俗¶
　　近馴良有秉禮守義之風尚氣節亷隅之行¶
　　　都勻府¶
　　人重亷恥勇於戰鬬(一統/志)苖獠錯處種類不同俗¶
<pb:KR2k0056_WYG_007-2b>¶
　　尚亦異　聲教所被士知讀書民皆興行　土瘠¶
　　民貧嵗時伏臘賓客燕享不事華靡郡治雖偏饒¶
　　有古風(舊/志)男無㳺手婦勤女工民風謹厚守分安¶
　　貧¶
　　　鎮逺府¶
　　習尚質野服用儉約(一統/志)風氣漸開人文丕振遊¶
　　宦者安之(舊/志)思播流裔地狹民貧耕讀織紡多從¶
　　樸素(本/志)水陸衝衢商賈輻輳民多負販經營無浮¶
<pb:KR2k0056_WYG_007-3a>¶
　　夸㳺惰之習¶
　　　思南府¶
　　漢夷雜居言語各異(寰宇/記)漸被華風(圖/經)漢民尚樸¶
　　(元/志)務本力穡(郡/志)屏異教行四禮黜浮崇實士慕正¶
　　學駸駸文獻之風(舊/志)士子多兼力農婦女恒羞踰¶
　　閫急於輸將貧不為盜惟尚巫信鬼陋習未除¶
　　　石阡府¶
　　淳龎樸茂不離古習服食婚喪悉效華風(郡/志)土著¶
<pb:KR2k0056_WYG_007-3b>¶
　　夷民其俗各異涵濡日久可擬中州(新/志)士無佻達¶
　　之風農盡胼胝之力地非四達鮮有貿遷¶
　　　思州府¶
　　民性剛悍祭鬼弭災(一統/志)夷風丕變絃誦洋溢(按/察)¶
　　(使盧/秩記)俗近淳龎人知畏法無大奸頑士類彬彬有¶
　　文埒於内地(廵按毛/在記)俗不喜争健訟者少民勤而¶
　　儉頗有餘積¶
　　　銅仁府¶
<pb:KR2k0056_WYG_007-4a>¶
　　居辰常上遊舟楫往来商賈所集頗有楚風(舊/志)力¶
　　本右文士多向學(僉事隂/子淑記)苖獠種類不一習俗各¶
　　殊聲教漸敷為之丕變(舊/志)民性淳和俗尚儉約¶
　　　黎平府¶
　　五方雜處人性樸茂尚義重信不樂紛囂(舊/志)此邦¶
　　之人有三不惡時和年豐惟以禮樂詩書為事(魏/華)¶
　　(父/記)地稱沃壤民習勤儉士敦絃誦俗少囂陵¶
　　　大定府¶
<pb:KR2k0056_WYG_007-4b>¶
　　習俗鄙陋性格野樸不事商賈惟務農業　聲教¶
　　漸訖向慕儒雅　人多勤儉文風武畧漸有可觀¶
　　(舊/志)地寒民貧多資牧養為業俗尚淳龎冠婚喪祭¶
　　漸能循禮惟漢少夷多信巫尚鬼之風甚於他郡¶
　　　地多土目錯居夷性好争喜鬬近知畏法亦漸¶
　　革心¶
　　　南籠府¶
　　士安絃誦農樂耰耡　地闢民聚化行俗移　郡¶
<pb:KR2k0056_WYG_007-5a>¶
　　分安順習尚畧同新轄永豐夷俗漸革其民任真¶
　　率性畏法易使徳教所被風氣日開¶
　　　遵義府¶
　　敦龎淳固悉慕華風(圖/經)男女多樸質人士悦詩書¶
　　　以射獵伐山為業信巫鬼好詛盟(宋遵義/軍圖經)婚姻¶
　　以毡矢為聘粧燕樂以歌舞為佳㑹　㑹聚皆重¶
　　盛服出入喜佩劒刀(華陽/國志)勤耕鑿重蠶桑士質而¶
　　文民樸易治　冠婚䘮祭不尚奢華人知向學深¶
<pb:KR2k0056_WYG_007-5b>¶
　　山窮谷猶聞絃誦聲雖夜郎舊地當與中土同¶
　　稱¶
　　苖蠻¶
　　昔髙辛氏有犬戎之㓂帝患其侵暴而征伐不克¶
　　乃訪募天下有能得犬戎之將吳將軍之頭者購¶
　　黄金千鎰邑萬家又妻以少女時帝有畜狗其毛¶
　　五采名曰槃瓠下令之後槃瓠遂銜人頭造闕下¶
　　群臣怪而診之乃吳將軍首也帝大喜而計槃瓠¶
<pb:KR2k0056_WYG_007-6a>¶
　　不可妻之以女又無封爵之道議欲有報而未知¶
　　所宜女聞之以為帝皇下令不可違信因請行帝¶
　　不得已乃以女配槃瓠槃瓠得女負而走入南山¶
　　止石室中所處險絶人跡不至於是女解去衣裳¶
　　為僕豎之結著獨立之衣帝悲思之遣使尋求輒¶
　　遇風雨震晦使者不得進經三年生子一十二人¶
　　六男六女槃瓠死後因自相夫妻織績木皮染以¶
　　草實好五色衣服製裁皆有尾形其母後歸以状¶
<pb:KR2k0056_WYG_007-6b>¶
　　白帝於是使迎致諸子衣裳斑斕語言侏&KR0867;好入¶
　　山壑不樂平曠帝順其意賜以名山廣澤其後滋¶
　　蔓號曰蠻夷外癡内黠安土重舊以先父有功母¶
　　帝之女田作賈販無闗梁符𫝊租税之賦有邑君¶
　　長皆賜印綬冠用獺皮名渠帥曰精夫相呼為姎¶
　　徒今長沙武陵蠻是也¶
　　夜郎者初有女子浣於遯水有三節大竹流入足¶
　　間聞其中有號聲剖竹視之得一男兒歸而養之¶
<pb:KR2k0056_WYG_007-7a>¶
　　及長有才武自立為夜郎侯以竹為姓武帝元鼎¶
　　六年平南夷為牂牱郡夜郎侯迎降天子賜其王¶
　　印綬後遂殺之夷獠咸以竹王非血氣所生甚重¶
　　之求為立後牂牱太守吳霸以聞天子乃封其三¶
　　子為侯死配食其父今夜郎縣有竹王三郎神是¶
　　也初楚頃襄王時遣將荘豪從沅水伐夜郎軍至¶
　　且蘭椓舩於岸而步戰既滅夜郎因留王滇池以¶
　　且蘭有㭬舩牂牱處乃改其名為牂牱牂牱地多¶
<pb:KR2k0056_WYG_007-7b>¶
　　雨潦俗好巫鬼禁忌寡畜生又無蠶桑故其郡最¶
　　貧句町縣有桄桹木可以為麫百姓資之(以上見/後漢書)¶
　　烏蠻與南詔世婚姻其種分七部落一曰阿芉路¶
　　居曲州靖州故地二曰阿猛三曰䕫山四曰暴蠻¶
　　五曰盧鹿蠻二部落分保竹子嶺六曰磨彌斂七¶
　　日勿鄧土多牛馬無布帛男子髽髻女人被髪皆¶
　　衣牛羊皮俗尚巫鬼無拜跪之節其語四譯乃與¶
　　中國通大部落有大鬼主百家則小鬼主¶
<pb:KR2k0056_WYG_007-8a>¶
　　牂牱蠻東距辰州二千四百里其南千五百里即¶
　　交州也無城郭土熱多霖雨再熟無徭役戰乃屯¶
　　聚刻木為契盜者倍三而償殺人者出牛馬三十¶
　　俗與東謝同¶
　　西㸑之南有東謝蠻居黔州西三百里南距守宫¶
　　獠西連夷子地方千里宜五糓為畬田嵗一易之¶
　　衆處山巢居汲流以飲無賦税刻木為契見貴人¶
　　執鞭而拜賞有功者以牛馬銅鼓犯小罪則杖大¶
<pb:KR2k0056_WYG_007-8b>¶
　　事殺之盜物者倍償婚姻以牛酒為聘女歸夫家¶
　　夫慙澁避之旬日乃出㑹聚擊銅鼓吹角俗椎髻¶
　　韜以絳垂於後坐必蹲踞常帶刀劍男子服衫襖¶
　　大口袴以帶斜繚右肩以螺殻虎豹猨狖犬羊皮¶
　　為飾有謝氏世為酋長部落尊畏之其族不育女¶
　　自以姓髙不可以嫁人貞觀三年其酋元深入朝¶
　　冠烏熊皮若注旄以金銀絡額被毛皮韋行縢著¶
　　履中書侍郎顔師古因是上言昔周武王時逺國¶
<pb:KR2k0056_WYG_007-9a>¶
　　入朝太史次為王㑹篇今蠻夷入朝如元深冠服¶
　　不同可冩為王㑹圖詔可帝以地為應州即拜元¶
　　深刺史𨽻黔中都督府又有南謝首領謝疆亦來¶
　　朝以其地為荘州授疆刺史建中三年大酋長檢¶
　　校蠻州長史資陽郡公宋鼎與諸謝朝賀徳宗以¶
　　其國小不許訴於黔中觀察使王礎以州接牂牱¶
　　願隨牂牱朝賀礎奏牂蠻二州戸繁力彊為隣蕃¶
　　所憚請許三年一朝詔從之¶
<pb:KR2k0056_WYG_007-9b>¶
　　南平獠東距智州南屬渝州西接南州北涪州戸¶
　　四千餘多瘴癘山有毒草沙虱蝮虵人樓居梯而¶
　　上名為干欄婦人横布二幅穿中貫其首號曰通¶
　　裙美髪髻垂於後竹筒三寸斜穿其耳貴者飾以¶
　　珠璫俗女多男少婦人任役婚法女先以貨求男¶
　　貧者無以嫁則賣為婢男子左袵露髪徒跣其王¶
　　姓朱氏號劍荔王貞觀三年遣使内欵其地𨽻渝¶
　　州¶
<pb:KR2k0056_WYG_007-10a>¶
　　自夜郎滇池以西皆荘蹻之裔有稻麥粟豆絲麻¶
　　薤蒜桃李以十二月為嵗首布幅廣七寸正月蠶¶
　　生二月熟男子氊革為帔女衣絁布裙衫髻盤如¶
　　髽飯用竹筲摶而噉之烏杯貯羮如雞彛徒跣有¶
　　舟無車死則坎地殯舍左屋之三年乃𦵏以蠡蚌¶
　　封棺父母喪斬衰布衣不噪者四五年近者二三¶
　　年為人所殺者子以麻括髪墨面衣不緝居喪婚¶
　　嫁不廢亦弗避同姓婿不親迎富室娶妻納金銀¶
<pb:KR2k0056_WYG_007-10b>¶
　　牛羊酒女所齎亦如之有罪者樹一長木擊鼓集¶
　　衆其下彊盜殺之富者貰死燒屋奪其田盜者倍¶
　　九而償贜姦滛則彊族輸金銀請和而棄其妻處¶
　　女嫠婦不坐凢相殺必報力不能則其部助攻之¶
　　祭祀殺牛馬親聨畢㑹助以牛酒多至數百人(以/上)¶
　　(見唐/書)¶
　　西南諸夷漢牂牱郡地武帝元鼎六年定西南夷¶
　　置牂牱郡唐置費珍荘琰播郎牂牱牂夷等州其¶
<pb:KR2k0056_WYG_007-11a>¶
　　地北距兗州百五十里東距辰州二千四百里南¶
　　距交州一千五百里西距昆明九百里無城郭散¶
　　居村落土熱多霖雨稻粟皆再熟無徭役將戰征¶
　　乃屯聚刻木為契其法刼盜者償其主三倍殺人¶
　　者出牛馬三十頭與其家以贖死疾病無醫藥但¶
　　擊銅鼓銅沙鑼以祀神風俗與東謝蠻同¶
　　至道元年南寧州刺史龍漢&KR1692;遣其使龍光進率¶
　　西南牂牱諸蠻來貢方物太宗詔見其使詢以地¶
<pb:KR2k0056_WYG_007-11b>¶
　　理風俗譯對曰地去宜州陸行四十五日土宜五¶
　　糓多種秧稻以木弩射麞麂食每三二百戸為一¶
　　州州有長殺人者不償死出家財以贖國王居有¶
　　城郭無壁壘官府惟短垣光進之説與前書所記¶
　　小異故并叙之上因令作本國歌舞一人吹瓢笙¶
　　如蚊蚋聲良久數十輩連袂宛轉而舞以足頓地¶
　　為節詢其曲則名曰水曲其使數十輩從者千餘¶
　　人皆蓬髪面目黧黒狀如猿猱使者衣虎皮氈裘¶
<pb:KR2k0056_WYG_007-12a>¶
　　以虎尾插首為飾¶
　　黔州涪州徼外有西南夷部漢牂牱郡唐南寧州¶
　　牂牱昆明東謝南謝西趙兗州諸蠻也其地東北¶
　　直黔涪西北接嘉叙東連荆楚南出宜桂俗椎髻¶
　　左袵或編髪隨畜牧遷徙亡常喜險阻善戰鬭部¶
　　族共一姓雖各有君長而風俗畧同(以上見/宋史)¶
　　　黔省自明始置郡縣元以前皆為蠻夷今之土¶
　　　司即昔之酋長今之蠻苖即昔之夷民則漢唐¶
<pb:KR2k0056_WYG_007-12b>¶
　　　宋諸史中所載蠻夷之在黔地者自宜列之於¶
　　　前以原所自始今採西南夷南詔西南溪峒蠻¶
　　　諸𫝊中所載風俗則冠之苗蠻諸酋長之朝貢¶
　　　授官則冠之土司其討逆伐叛之事則紀諸師¶
　　　旅考庶以類相從云¶
　　狆家五代時楚王馬殷自邕管遷來其種有三一¶
　　曰補籠一曰卡尤一曰青狆貴陽平越都勻安順¶
　　南籠各屬皆有之有黄羅班莫栁文龍等姓好樓¶
<pb:KR2k0056_WYG_007-13a>¶
　　居衣尚青以帕束首婦人多纎好以青布䝉髻長¶
　　裙細褶多至二十餘幅拖腰以綵布一幅若綬仍¶
　　以青布襲之性勤於織以十二月為嵗首斂牛馬¶
　　雞犬骨以米糝和之作䤃至酸臭為佳稱富積者¶
　　則曰貯䤃桶幾世矣婚姻皆以茍合始每嵗孟春¶
　　跳月用綵布編為小毬謂之花毬視所歡者擲之¶
　　奔而不禁聘用牛隻以姿色定聘資多至牛三五¶
　　十頭喪則屠牛召戚友以大甕貯酒執牛角灌飲¶
<pb:KR2k0056_WYG_007-13b>¶
　　醉或至於相殺主人不食肉止啖魚蝦𦵏用棺以¶
　　傘盖墓上期年而火之祭用枯魚嵗時擊銅鼓為¶
　　歡土人或掘地得鼓即以為諸葛所遺富者不吝¶
　　值争購每畜蠱毒夜飛而飲於河有金光一道謂¶
　　之金蠶蠱每以殺人否則反噬其主故雖至戚亦¶
　　必毒之以洩蠱怒又歛毒藥以染箭鏃中人血濡¶
　　縷立死出入必負强弩帶利刅睚眦之仇必報以¶
　　椎埋伐塜綁掠無辜人口謂之捉白放黒以為嫁¶
<pb:KR2k0056_WYG_007-14a>¶
　　禍之媒或聚聚刦掠或禦人於塗明時累費征勦¶
　　兵至則散兵去復聚然貴安等處夥居勢熾性多¶
　　剽悍其散處各屬者頗馴良近皆寧戢悍俗還淳¶
　　多有讀書識字者　按凢苖皆不知正朔無文字¶
　　刻木為信魋結侏&KR0867;誅茅搆宇架木為巢寢處與¶
　　牲畜俱夜無卧具寒則挖地作爐&KR0353;柴炙火食惟¶
　　麥稗野蔬亦有糯稻至婚姻間用媒妁然必抱子¶
　　乃歸近經禁誡漸循禮法惟病不服藥尚鬼信巫¶
<pb:KR2k0056_WYG_007-14b>¶
　　積習難返諸苖大都如此¶
　　宋家在貴陽本中國之裔春秋時宋為楚子所蠶¶
　　食俘其民而放之南徼遂流為夷即宋宣慰之祖¶
　　也頗通漢語文字男子㡌而長衿婦人笄而短襟¶
　　將嫁男家遣人往迎女家則率親戚箠楚之謂之¶
　　奪親旦則進盥於姑男女則燂湯以沐三日而罷¶
　　喪𦵏飯疏飲水二十一日封而識之若馬鬛男女¶
　　勤耕織知禮畏法近多讀書入泮者¶
<pb:KR2k0056_WYG_007-15a>¶
　　蔡家即蔡人亦為楚子所俘在貴筑修文清平清¶
　　鎮威寧大定府平逺州皆有男子製氊為衣婦人¶
　　以氊為髻飾以青布若牛角狀髙尺許用長簮綰¶
　　之短衣長裙翁媳不通言居喪三月不食米肉惟¶
　　飲稗粥猶存古禮殺牛宰牲聚親屬吹笙跳舞名¶
　　曰做戛夫死將婦殉𦵏婦家搶去乃免¶
　　龍家其種有四一曰狗耳在廣順州康佐司依深¶
　　林榛莽之間其近溪者入水捕魚猾若蟂獺男子¶
<pb:KR2k0056_WYG_007-15b>¶
　　束髪而不冠婦人辮髪螺結上指若狗耳狀衣斑¶
　　衣以五色藥珠為飾貧則以薏苡代之春時立木¶
　　於野謂之鬼竿男女旋躍而擇配既奔則女氏之¶
　　黨以牛馬贖之方通媒妁死以杵擊臼和歌哭舁¶
　　之幽岩秘而無識在大定者人死三年取其尸刷¶
　　之凢三次在平逺者殮則焚而瘞之以七月七日¶
　　祭其先塋一曰馬鐙龍家在寧谷西堡頂營之間¶
　　多張劉趙三姓夜尚白喪則易之以青婦人緇布¶
<pb:KR2k0056_WYG_007-16a>¶
　　作冠若馬鐙然一曰大頭龍家男子以牛馬&KR1058;尾¶
　　雜髪而盤之若葢以尖笠覆之一曰曾竹龍家風¶
　　俗約畧相似¶
　　花苖在貴陽大定遵義所屬皆無姓氏衣用敗布¶
　　緝條以織衣無衿竅而納諸首男以青布裹頭婦¶
　　人斂馬&KR1058;尾雜髪為髲大如斗籠以木梳裳服先¶
　　用蠟繪花於布而後染之既染去蠟則花見飾袖¶
　　以錦故曰花苖每嵗孟春合男女於野謂之跳月¶
<pb:KR2k0056_WYG_007-16b>¶
　　擇平壤地為月塲鮮衣艶粧男吹蘆笙女振響鈴¶
　　旋躍歌舞謔浪終日暮挈所私而歸比曉乃散聘¶
　　資視女之妍媸為盈縮遇喪則屠牛召戚逺近各¶
　　携酒肉以賻環哭盡哀塟不用棺斂手足而瘞之¶
　　卜地以雞子擲之不破者為吉病不服藥惟禱於¶
　　鬼宰牲磔雞往往破家終不悔悟以六月為嵗首¶
　　其性戅而畏法其俗陋而力勤惟在鎮逺黎平有¶
　　張陸姚李朱潘楊吳等姓不務本業結連白苖醜¶
<pb:KR2k0056_WYG_007-17a>¶
　　類成羣以殺掠為生自勦撫後始皆歸化¶
　　白苖在貴定龍里黔西州亦有之衣尚白短僅及¶
　　&KR0176;男子科頭赤足婦人盤髻長簮跳月之習與花¶
　　苖同祀祖擇大牯牛頭角端正者飼及茁壯即通¶
　　各寨有牛者合鬬於野勝即為吉鬬後卜日斫牛¶
　　以祀主祭者服白衣青套細褶寛腰裙祭後合親¶
　　族髙歌暢飲其性戅而厲轉徙不恒為人僱役墾¶
　　田往往負租逃去¶
<pb:KR2k0056_WYG_007-17b>¶
　　青苖修文縣鎮寧州黔西州皆有之衣尚青婦人¶
　　以青布一幅著之首男子頂竹笠躡草履出入必¶
　　佩刀性强悍好鬬頗同於猓玀然猶知畏法不敢¶
　　為盜其在平逺州者又名箐苖居依山箐遷徙無¶
　　常不善治田惟種荍麥稗粱衣麻衣皆其自織男¶
　　子未婚者剪腦後髪娶乃留之¶
　　紅苗在銅仁府者多有吳龍石麻白五姓衣服悉¶
　　用斑絲女紅以此為務牲畜不宰皆掊殺以火去¶
<pb:KR2k0056_WYG_007-18a>¶
　　毛微煑帶血而食之人死仍用棺將所遺衣服装¶
　　像擊鼓歌舞名曰調鼓每嵗五月寅日夫婦各宿¶
　　不敢言不出户以避鬼恐致虎傷同類鬬殺以婦¶
　　人勸方觧凢出刦富者出牛酒以集衆有獲同分¶
　　遇殺死則出銀以償被掠者必索金贖自勦撫後¶
　　皆馴服矣¶
　　黒苗在都勻之八寨丹江鎮逺之清江黎平之古¶
　　州其山居者曰山苖曰髙坡苗近河者曰洞苗中¶
<pb:KR2k0056_WYG_007-18b>¶
　　有土司者為熟苖無管者為生苖衣服皆尚黒故¶
　　曰黒苖婦人綰長簮耳垂大環銀項圏衣短以色¶
　　錦縁袖男女皆跣足陟岡巒躧荆榛㨗如猿猱勤¶
　　耕樵女子更勞日則出作夜則紡績食惟糯稻舂¶
　　甚白炊熟必成團冷食佐食惟野蔬無匙箸皆以¶
　　手掬艱於鹽用蕨灰浸水所得死犢羔豚雞犬鴟¶
　　鴉等類連毛臟置之甕中層層按納俟其螂蛆臭¶
　　腐始告缸成名曰䤃菜珍為異味寒無重衣夜無¶
<pb:KR2k0056_WYG_007-19a>¶
　　卧具貧富皆然至婚姻喪祭各有不同八寨結婚¶
　　亦有媒妁遇節跳月笙歌又隣寨共建空房名曰¶
　　馬郎房未婚嫁者遇晚聚歌情稔即以牛隻行聘¶
　　歸三日即囬母家或半年而一返女家父母向婿¶
　　家索頭錢不與或另嫁有婿女皆死猶向女之子¶
　　索者名鬼頭錢人死亦有哭泣椎牛敲銅鼓名曰¶
　　閙屍塟以無底棺納土置屍於内以臘月辰日為¶
　　過年每十三年畜牡牛祭天地祖先名曰喫牯臟¶
<pb:KR2k0056_WYG_007-19b>¶
　　丹江俗與八寨同但無馬郎房清江婚嫁姑之女¶
　　定為舅媳倘舅無子必重獻於舅謂之外甥錢否¶
　　則終身不得嫁或召少年往來謂之阿妹居喪與¶
　　八寨同塟則子女守墳一月死者生前所私男女¶
　　各挿竹於墳前繫以色線以十月為嵗首古州男¶
　　女亦皆以茍合始但寨分大小下户不敢通上户¶
　　洞崽不敢通爺頭偶犯則女家必罄奪其産甚或¶
　　置之死地人死殮後停於寨傍或至二十年合寨¶
<pb:KR2k0056_WYG_007-20a>¶
　　共擇一期百數十棺同塟每寨公建祖祠名曰鬼¶
　　堂刻男像祼體不令女人入見遇病延鬼師於堂¶
　　持咒以上皆背禮違法之陋俗至其性剛而戅生¶
　　苖尤為最悍輕生嗜殺睚眦之仇雖久必報或椎¶
　　埋伐塜或捉白放黒焚擄刦掠無所忌憚自經勦¶
　　撫編甲認賦至雍正十三年永行豁免(苖謂上户/曰爺頭下)¶
　　(戸曰/洞崽)¶
　　九股苖在興隆衞凱里司與偏橋之黒苗同類武¶
<pb:KR2k0056_WYG_007-20b>¶
　　侯南征戮之殆盡僅存九人遂為九股散處蔓延¶
　　地廣而族夥其衣服飲食婚姻喪祭概與八寨丹¶
　　江等同而性尤剽悍頭頂鐵盔後無遮肩前有䕶¶
　　面兩塊即鑄於盔極重身披鐵鎧上如背搭止及¶
　　乳下用鐵錬週身形如圏籠綴於上坐則縮而立¶
　　則伸約重三十觔下以鐵片纒腿健者結束尚能¶
　　左執木牌右持標桿口銜利刅㨗走如飛大鎗約¶
　　重十餘觔鉛子重八九錢不等發至百步外著人¶
<pb:KR2k0056_WYG_007-21a>¶
　　立糜洞又有牛尾鎗幾與内地子母炮埒强弓名¶
　　曰偏架長六七尺三人共張矢無不貫前明播州¶
　　之亂為楊應龍羽翼雖調兵十數萬誅滅楊應龍¶
　　而九股未勦伏莽刼掠時出為害由地曠而險猝¶
　　難制伏雍正十年鈎連蠢動合楚粤黔三省兵勦¶
　　撫兼施捜繳兵甲建城安汛焉¶
　　東苖在貴筑龍里清平有族無姓衣尚淺藍色短¶
　　不及膝以花巾束髪婦人衣花衣無袖惟兩幅遮¶
<pb:KR2k0056_WYG_007-21b>¶
　　前覆後著細摺短裙跳月與花苖同以中秋祭先¶
　　祖及親族逺近之亡故者擇牡牛以毛旋頭角正¶
　　者為佳時其水草以飼至禾熟牛肥釀酒斫牛召¶
　　集親屬劇飲歌唱延鬼師於頭人之家以木板置¶
　　酒饌循序而呼鬼之名竟晝夜乃已春獵於山獲¶
　　禽亦必以祭畏見官長事有不平但聽鄉老決之¶
　　急公服役比於良民惟在平逺髙堡等寨者多剽¶
　　悍近皆守法¶
<pb:KR2k0056_WYG_007-22a>¶
　　西苖在平越及清平所屬有謝馬何羅盧雷等姓¶
　　衣尚青男以青布纒頭白布裹腿婦人挽髪盤頭¶
　　籠以木梳娶婦分床異寢必私通孕育後乃同室¶
　　嵗十月收穫後名曰祭白號以牡牛置於平壤每¶
　　寨或三五隻不等延善歌祝者各著大氊衣腰摺¶
　　如圍穿皮靴頂大氊㡌導於前童男女百數十輩¶
　　青衣彩帶相隨於後吹笙舞蹈厯三晝夜乃殺牛¶
　　以賽豐年除夕各置鷄酒呼合家老㓜姓名謂之¶
<pb:KR2k0056_WYG_007-22b>¶
　　呌魂其性情質實畏法少争訟¶
　　克孟牯羊苖在廣順州之金筑司擇懸崖鑿竅而¶
　　居不設床笫構竹梯上下髙者或至百仞耕不輓¶
　　犁以錢鏄發土耰而不耘男女躧笙而偶生子免¶
　　乳而歸其聘財親死不哭笑舞浩歌謂之閙屍明¶
　　年聞杜鵑聲則舉家號泣曰鳥猶嵗至親不復矣¶
　　夭苗在平越黄平一名夭家多姬姓相𫝊以為周¶
　　後衣尚青男女皆左袵婦人工紡織善染以十一¶
<pb:KR2k0056_WYG_007-23a>¶
　　月為嵗首祀祖先必請家長主祭祝讚其性柔順¶
　　不喜鬬勤儉安貧不為盜近有讀書應試者其在陳¶
　　䝉爛土天壩者緝木葉為衣著短裙女子年十五六¶
　　即構竹樓野外處之人死不𦵏以藤蔓束之樹間¶
　　谷藺苖在定番州男女皆短衣婦人以青布蒙髻¶
　　工紡織其布最精宻每遇場期出市人争購之有¶
　　谷藺布之名男子性剽悍善擊刺出入必持鎗弩¶
　　諸苖皆畏之¶
<pb:KR2k0056_WYG_007-23b>¶
　　平伐苖在貴定小平伐司男子被草衣短裙婦女¶
　　穿長桶裙婚姻及享賓皆屠狗祭鬼亦用狗人死¶
　　親戚亦相弔祭𦵏則瘞以木槽性喜鬬出入必執¶
　　長鎗近皆馴服¶
　　紫薑苗在都勻丹江清平與獨山州之九名九姓¶
　　同類狙詐而饕詖輕生好鬬得仇人輒生啖其肉¶
　　以十一月朔為節閉戸把忌七日而啟犯者以為¶
　　不祥夫死妻嫁而後𦵏曰喪有主矣其在平越黄¶
<pb:KR2k0056_WYG_007-24a>¶
　　平者頗通漢語多力善戰間入行伍更有讀書考¶
　　試者見之不識為苗也¶
　　陽洞羅漢苖在黎平府婦人髪鬂散綰額前挿木¶
　　梳富者以金銀作連環耳墜養蠶織錦衣短衫繫¶
　　雙帶結於背胸前刺繡一方以銀錢飾之長裩短¶
　　裙或長裙而無袴加布一幅刺繡垂之曰衣尾數¶
　　日必淅水以沃髮婚姻先外家不則卜他族逺者¶
　　為生苖衣短衣佩刀弩小隙輒操戈¶
<pb:KR2k0056_WYG_007-24b>¶
　　犵狫其種不一所在多有男女以幅布圍腰旁無¶
　　襞積謂之桶裙花布曰花犵狫紅布曰紅犵狫各¶
　　有族類不通婚姻殮以棺而不𦵏置巖穴間或臨¶
　　大河不施蔽盖樹木主於側曰家親殿屋宇去地¶
　　數尺架以巨木上覆杉葉如羊栅謂之羊樓其人¶
　　皆悍而善奔輕命死黨得片肉巵酒即捐軀與之¶
　　剪頭犵狫在貴定男女蓄髪寸許死則積薪焚之¶
　　又有猪豕犵狫身面經年不滌與犬豖同牢得獸¶
<pb:KR2k0056_WYG_007-25a>¶
　　即咋食如狼在清平者頗通漢語聽約束石阡之¶
　　苗民司黎平之八丹司古州之曹滴司皆有之¶
　　打牙犵狫在平越黔西女人以青羊毛織為長桶¶
　　裙將嫁必先折其二齒恐妨害夫家即所謂鑿齒¶
　　之民也又剪前髪而披後髪取齊睂之意其性情¶
　　皆慓悍好鬭¶
　　鍋圈犵狫在平逺州男子多以葛織斜文為衣女¶
　　人以青布束亂髪如鍋圈狀短衣長裙無摺病則¶
<pb:KR2k0056_WYG_007-25b>¶
　　延鬼師以虎頭一具用五色絨装飾置簸箕内禱¶
　　之𦵏則側置其屍謂使其不知囘歸云其俗多嗜¶
　　酒惰農業¶
　　披袍犵狫亦在平逺州男子衣服樸陋女人以青¶
　　線紥髪披青布袋綴海巴於上衣長僅尺餘上披¶
　　以袍袍方而濶洞其中從頭籠下前短後長左右¶
　　無袖裙以五色羊毛織成亦無摺其性情淳謹力¶
　　耕作多鑄犁口營生¶
<pb:KR2k0056_WYG_007-26a>¶
　　水犵狫在餘慶鎮逺施秉等處一名擾家土民稱¶
　　湯楊龍者即其老戸善捕魚雖隆冬亦能入淵故¶
　　名水犵狫性淳謹勤耕作畏官長男子衣服與漢¶
　　人無異惟婦人服細摺裙猶沿苖俗至婚姻喪祭¶
　　悉與漢同¶
　　木老所在多有有王黎金文等姓在貴定黔西者¶
　　娶婦異寢生育後乃同室祀鬼用五彩旗遇節則¶
　　歌舞為歡亦有長㓜之序在都勻清平者衣服類¶
<pb:KR2k0056_WYG_007-26b>¶
　　漢人同姓不婚異姓不共食犬父母死有喪服而¶
　　無衰絰長子居家四十九日面不洗濯步不踰戸¶
　　期滿延巫祝薦名曰放鬼乃出門長子貧不能守¶
　　必長孫或次子代之其子弟亦延師教訓多有入¶
　　泮者¶
　　犵兠鎮逺施秉黄平皆有之好居髙坡不籬不垣¶
　　男子衣類土人女子短衣偏髻繡五彩於胸袖間¶
　　背負海巴蠶繭纍纍如貫珠人多嗜酒四時佩刀¶
<pb:KR2k0056_WYG_007-27a>¶
　　弩入山逐鹿羅雀其藥箭傷人見血立死然無敢¶
　　為盜¶
　　&KR1325;獚即楊荒播之遺民也有楊龍張石歐等姓其¶
　　種最夥都勻石阡施秉龍泉黄平餘慶黎平及龍¶
　　里皆有之荆壁不塗門戸不扄出入以泥封之其¶
　　服飾婚喪與漢人同男子計口而耕婦人度身而¶
　　織暇則挾戈操笱以漁獵為事婚喪以犬相遺近¶
　　則衣冠文物日漸盛矣¶
<pb:KR2k0056_WYG_007-27b>¶
　　八番在定番州衣服與漢人同其俗女勞男逸婦¶
　　人直頂作髻日出而耕暮入而織穫稻和稭儲之¶
　　刳木作臼曰椎塘每臨炊始取稻把入臼手舂之¶
　　以寅午日為市燕㑹擊長腰鼓為樂以十月望日¶
　　為嵗首𦵏不擇日夜静出之謂不忍使其親之知¶
　　云¶
　　六額子在大定有黒白二種男子結尖髻婦人長¶
　　衣不著裙人死𦵏亦用棺至年餘即延親族至墓¶
<pb:KR2k0056_WYG_007-28a>¶
　　前以牲酒致祭發塜開棺取枯骨刷洗至白為度¶
　　以布裹骨復埋一二年餘仍取洗刷至七次乃止¶
　　凢家人有病則謂祖先骨不潔云近經嚴禁惡習¶
　　漸息¶
　　僰人在普安州土官各營男女皆披氊衣垢不沐¶
　　浴凢猓玀狆家犵狫言語不相諳者常以僰人通¶
　　𫝊聲音風俗與南詔畧同於六月二十四日祭天¶
　　過嵗朔望日不乞火性淳而佞佛常持素珠誦梵¶
<pb:KR2k0056_WYG_007-28b>¶
　　咒¶
　　峒人皆在下㳺冬採茅花為絮以禦寒飲食辟鹽¶
　　醤夫婦出入必偶性多忌喜殺不離鏢弩在石阡¶
　　司朗溪司者頗類漢人多以苖為性在永從諸寨¶
　　者常負固自匿然少為盜在洪州者地沃多稼而¶
　　惰於耕惟喜剽刼每持刀弩潜伏陂塘踉蹌篁薄¶
　　中飄忽殺越不可踪跡又招致四方亡命窩分擄¶
　　獲故黎平之盜向以洪州為多今皆歛戢矣¶
<pb:KR2k0056_WYG_007-29a>¶
　　蠻人在新添丹行二司男女衣草蓑婦人著花短¶
　　裙喪𦵏亦殺牛歌舞以十月朔為大節祭鬼以丑¶
　　戍日為塲期惰耕作喜漁獵性獷悍出入必帶刀¶
　　弩又石阡沿河司有冉家蠻俗類皆同¶
　　楊保乃播州之裔多在遵義龍泉其婚姻𦵏祭頗¶
　　同漢人亦有挽思哀悼之禮但性狡而獷間或縁¶
　　事官司差役拘提輒抗拒不出¶
　　土人所在多有在廣順貴筑貴定者與軍民通婚¶
<pb:KR2k0056_WYG_007-29b>¶
　　姻嵗時禮節俱有華風男子間貿易婦人力耕作¶
　　種植時田歌相答清越可聽嵗首則迎山魈逐村¶
　　屯以為儺粧飾如社擊鼓以唱神歌所至之家皆¶
　　飲食之在施秉者多思播流裔以九月祀五顯神¶
　　逺近隣人咸集吹匏笙連袂宛轉頓足歌舞至暮¶
　　而還在邛水者性剛悍好鬭出入不離刀弩每二¶
　　年殺一牯牛以祭先祖聚隣境寨洞男女暢飲盡¶
　　歡在黎平曹滴司者出入男婦必相隨勤於耕作¶
<pb:KR2k0056_WYG_007-30a>¶
　　猓玀本盧鹿而訛為今稱在大定所屬有黒白二¶
　　種黒者為大姓其人皆深目長身黒面白齒鈎鼻¶
　　薙髭而留髯又名烏蠻其俗尚鬼故又名羅鬼蜀¶
　　漢時有濟火者從武侯破孟獲有功封羅甸國王¶
　　即安氏逺祖自羅甸東西若自把夜郎牂牱則以¶
　　國名若特磨白衣九道則以道名皆羅羅之種也¶
　　自濟火以來千有餘年世長其土勒四十八部部¶
　　之長曰頭目其等有九曰九扯最貴者曰更苴不¶
<pb:KR2k0056_WYG_007-30b>¶
　　名不拜賜鏤銀鳩杖凢有大事取決焉次則慕魁¶
　　勺魁以至黒乍皆有職守亦有文字類䝉古書男¶
　　子以青布纒頭籠髪其中而束於額若角状短衣¶
　　大袖繫藍裙女人辮髪亦用青布纒首多帶銀梅¶
　　花貼額耳戴大環垂至項拖長裙三十餘幅烝報¶
　　旁通靦不恧也惟不與下姓結婚正妻曰耐徳非¶
　　耐徳所生不得繼立嗣子㓜不能主事耐徳即為¶
　　女官其長死則集千人被甲胄馳馬若戰以錦縀¶
<pb:KR2k0056_WYG_007-31a>¶
　　氊衣被尸焚於野招魂而𦵏其性愚而戀主即虐¶
　　之至死不敢貳世奉其子姓自改土歸流猶奉之¶
　　如故重約信尚盟誓凢有反側刴牛以諭領片肉¶
　　即不敢背善造堅甲利刅標鎗勁弩置毒矢末霑¶
　　血立死平居畜善馬好馳騁以射獵習擊刺故其¶
　　兵常為諸蠻冠諺云水西羅鬼斷頭掉尾言相應¶
　　若率然也¶
　　白猓玀亦在大定之水西及安順永寧州皆有之¶
<pb:KR2k0056_WYG_007-31b>¶
　　又名白蠻與黒猓玀同而為下姓風俗亦畧相似¶
　　飲食無盤盂以三足釡灼毛齰血無論鼠雀蚳蝝¶
　　蠕動之物攫而燔之攢食若彘人死以牛馬皮革¶
　　裹而焚之居普定者為阿和其俗相同多以販茶¶
　　為業¶
　　猺人黔省原無自雍正二年有自粤西遷至貴定¶
　　之平伐居無常處必擇溪邉近水者以大樹皮接¶
　　續渡水至家不用桶甕出汲男女衣尚青長不過¶
<pb:KR2k0056_WYG_007-32a>¶
　　膝所祀之神曰槃瓠勤耕種暇則入山採藥沿村¶
　　寨行醫有書名榜簿皆圓印篆文其義不觧珍為¶
　　秘藏俗長厚見遺不拾¶
　　㺜苖在永豐州之羅斛册亨等處雍正五年自粤¶
　　西改隸黔省其俗衣服薙髪俱效漢人婦人短衣¶
　　長裙首䝉青花布手巾猶循苖俗性獷悍嗜殺自¶
　　改土歸流漸遵禮法勤耕織地有瘴氣多雨少雪¶
　　近嵗頗得雪¶
<pb:KR2k0056_WYG_007-32b>¶
　　&KR2829;&KR1325;狑狪猺獞六種雜居荔波縣雍正十年自粤¶
　　西轄於黔之都勻府其俗衣服雖有各别語言嗜¶
　　好不甚相逺嵗首致祭槃瓠雜魚肉酒飯男女成¶
　　列連袂而舞相悅者負之而去遂婚媾焉皆編入¶
　　版籍畧供賦役¶
　　古蹟¶
　　　貴陽府¶
　　廢大萬谷落總管府(在府城北一百二十里宋開/寳八年置嘉靖間移建城内)¶
<pb:KR2k0056_WYG_007-33a>¶
　　(久/廢)廢定逺府(在定番州南一百里元置領柔/州等五州朝宗等十一縣久廢)廢乖¶
　　西軍民府(在開州東六十里元皇慶九年以土官/阿馬知府事佩金虎符後為乖西長官)¶
　　(司明/廢)廢南寧州(在定番州南二/十里宋置久廢)廢大羅州(在府城/南二里)¶
　　(元置/久廢)廢龍里州(在龍里縣西元/置隸八番久廢)廢中曹縣(在府城/南十里)¶
　　(元置明廢為/中曹長官司)廢白納縣(在府南五十里元置/明廢為白納長官司)廢小¶
　　羅縣(在府城西二/里元置久廢)廢甕蓬縣(在府城北四十里/元置後為甕蓬堡)廢¶
　　古筑縣(在廣順州南一百里/元置隸金筑府久廢)廢噥聳古平等處長¶
　　官司(在龍里縣東十五里元置/隸新添葛蠻安撫司久廢)廢六廣等處長官¶
<pb:KR2k0056_WYG_007-33b>¶
　　司(在修文縣北四/十里元置後廢)廢甕城都桑長官司(在貴定縣/西南二十)¶
　　(里元置/後廢)貴定縣舊城(今在貴定縣城南五十里明/萬厯間置康熙二十六年移)¶
　　(縣治于新添/衛即今城)廢宣慰司學(在府城東/門内久廢)舊貢院(在府/城内)¶
　　(南隅今為/貴陽營署)藏甲巖(在府城内南隅永祥寺下俗名/鬼王洞漢王志英武過人而貌)¶
　　(寢陋軍中呼為鬼頭從諸葛武/侯南征過此藏盔甲以鎮百蠻)君子亭(明王守仁/謫龍塲時)¶
　　(建于修文縣之後後/人復建于省城今廢)振衣亭(在東山明/景迂有詩)甲秀樓(在/府)¶
　　(城南鰲頭磯上巍然卓立為中流砥柱明萬厯時/廵撫江東之建以培風水後圮康熙二十八年廵)¶
　　(撫田雯捐資重修有碑記雍正十/年廵撫張廣泗布政使常安増修)避雨巖(在府城/北一里)¶
<pb:KR2k0056_WYG_007-34a>¶
　　(許郡人謝三秀曽避雨於此有/一嘯空山避雨巖之句因名)㸃易巖(在府城北/里許郡人)¶
　　(易貢搆别業/於此讀易)銅鼓崖(有二一在府城東二里銅鼓/山半有洞一在貴定縣南八)¶
　　(十里常有赤蛇蟠/其上將大雨輒鳴)三仙洞(在府城東四十里翁若/堡中有三石座並列旁)¶
　　(有石盆仰盛巖溜相/𫝊為仙人洗頭盆)流米洞(在廣順州白雲山羅/永庵後巖畔相𫝊明)¶
　　(建文帝隠此有米自洞流出供朝夕/後癡僧嫌其孔小鑿而大之米遂絶)一宿洞(在廣/順州)¶
　　(東從仁里明建文入白雲/山時經此一宿至今無蚊)石田(在府城南二十二/里昔有隠士居于)¶
　　(此忽有道士從假牛云欲耕石田種玉隠士與之/方耕隠士妻来牽牛道士怒舍之去至今石上耕)¶
　　(犁之迹/猶存)仙跡石(在府城北四十里牛矢&KR0749;上有人/足跡踵趾宛然旁有亭曰仙跡亭)¶
<pb:KR2k0056_WYG_007-34b>¶
　　(今/廢)仙人跡(在貴定縣南四十五里/石上有足跡長尺餘)觀風䑓(在府城/南里許)¶
　　(萬厯間建亭其/上以鎮水口)獅峯將臺(在府城西里許明頴國/公傅友徳講武于此)¶
　　讀書臺(在府城北二里白巖山上郡人王訓壘石/鑿池旁植花卉為讀書之所遺跡尚存)¶
　　忠節岡(在府城南二里郡人徐資戰没妻/劉氏守節既卒合𦵏於此有記)養龍坑¶
　　(在府北養龍司兩山間乃深池也靈物潜其下舊/𫝊土人於初夏植栁坑畔擇牝馬繫之已而雲霧)¶
　　(晦㝠類有物與交遂産龍駒明洪武四年偽夏明/昇降獻良馬十其一白者乃得之於此首髙九尺)¶
　　(長丈餘不可控馭詔囊沙四百觔壓而調之久漸/馴習後行夕月禮於清涼山乘之如躡雲纎塵弗)¶
　　(驚賜名飛越峯且命繪圖藏焉翰林學士/宋濂為賛蜀人楊慎有記郡人徐渭有詩)跪井(在/羅)¶
<pb:KR2k0056_WYG_007-35a>¶
　　(永庵前明建文曽隠此山髙無水𫝊有龍神為之/湧泉恒雨不溢恒暘不涸時有雙鯉出沒其間出)¶
　　(則雨沒則晴其應不爽/取水者必跪汲乃可得)仙籬(在府城北八十里髙/巖上相傳有黄冠結)¶
　　(茅其間籬/久不壊)玩易窩(在修文縣南二里石上鐫有陽/明玩易窩五字洞口有陽明小)¶
　　(洞四字洞中空/敞可坐百人)¶
　　　安順府¶
　　普定廢府(在鎮寧州十二營司東南二十里元置/後改為路明洪武十四年復改為府十)¶
　　(五年將軍傅友徳遷於今/府治十八年廢故址尚存)廢習安州(在府城西南/五十里元置)¶
　　(明改安順州後移於普定衛城即今府治舊志載/有平夷石梁羅山三廢縣按平夷漢縣屬牂牱郡)¶
<pb:KR2k0056_WYG_007-35b>¶
　　(蜀漢分建寧牂牱立興古郡晉分興古置平夷郡/治味縣即今曲靖府治唐後没於蠻今之平夷縣)¶
　　(在明為平夷衛想即唐平夷縣城舊志云在府南/一百二十里恐不可信盤州原為西平州貞觀八)¶
　　(年始更今名元改為霑益州領交水石梁羅山三/縣石梁在州東五十里羅山在州東南一百二十)¶
　　(里廢址尚存滇志所載甚明不容假借又舊志古/蹟中載盤水羅山二廢縣俱在府西百里香羅山)¶
　　(是一山而置二縣及查山川志香羅山載在普安/州註云在州西二百里即古平夷縣治是又一山)¶
　　(而置三縣必有錯誤今以山川志為據/載平夷於普安州而石梁羅山不載)廢鎮西衞¶
　　(在清鎮縣西北五十里/明置康熙三十六年廢)諸葛營(凢三一在府城西/十里一在永寧州)¶
　　(江崖山一在盤江/皆武侯駐兵處)征西營(在府城北五里許明傅/友徳征西立營於此)¶
<pb:KR2k0056_WYG_007-36a>¶
　　趙府判徳政碑(在府城東十五里趙名將士元普/定總管府通判興學愛民事載名)¶
　　(宦/)硯石(在府城内學宫後平坦/方正周圍二十餘丈)石佛(在府城東二/十里道旁洞)¶
　　(中相𫝊元/時飛来)石龍(在府城南五里屯洞/内頭尾鱗甲俱全)觀風臺(在府/學後)¶
　　(坡形如臺相𫝊為/諸葛武侯觀星臺)¶
　　　平越府¶
　　廢白泥州(在餘慶縣東元至正/末設州明洪武初廢)廢餘慶州(即餘慶/縣治置)¶
　　(廢時代同/白泥州)廢三坡地蓬長官司(在府城西三十里/地蓬舖元置明廢)¶
　　舊黄平州城(在黄平州西北三十里元為黄平府/明洪武八年改為安撫司萬厯二十)¶
<pb:KR2k0056_WYG_007-36b>¶
　　(八年置州康熙二十六年移州治於興/隆衛雍正十一年設州同分駐舊城)諸葛營(在/府)¶
　　(城南三/十里)胡將軍故壘(在府城北三十里地名土坪/明總兵胡從儀征苗屯兵于)¶
　　(此基壘/猶存)仙影巖(在府城西五里巖上有仙人張三/丰遺影明廵撫郭子章題神留宇)¶
　　(宙四字鐫/最髙處)靖黎洞(在黄平城東明廵撫郭子章帥/師戡定黎平苗凱旋過此洞適)¶
　　(開因/名)王&KR2444;囤(在府城西六十里周圍險峻上寛平/先年為賊所據明總兵南黨克之)¶
　　對奕石(在府城西南福泉山後張三丰/與隆平侯張信常對奕于此)墜馬石(在/楊)¶
　　(老站雞塲西大道旁明廵撫姚啟盛經此憫站夫/之苦乗馬而行路滑墜馬土人銘石以誌其徳)¶
　　禮斗亭(在府城内/髙真觀中)浴仙池(在髙真觀内為張三丰/浴處池畔有古桂樹)¶
<pb:KR2k0056_WYG_007-37a>¶
　　　都勻府¶
　　廢定雲軍民府(在府城東一百/里元置明廢)廢合江州(在府城/東南二)¶
　　(百五十里與陳蒙州俱元置隸廣西思/明路明改為長官司隸都勻安撫司)廢陳䝉州¶
　　(在府城東/南一百里)廢都雲縣(即今縣治/元置明廢)廢麻峡縣(即今麻/哈州治)¶
　　(元置/明廢)廢都雲洞長官司(在府城南元置/明改雲為勻)廢都鎮馬¶
　　乃等處長官司(在府城北七十里元置後廢/舊志作麻乃查元史改正)蔡家¶
　　營(在清平縣城東三十里香爐/峯前明參議蔡潮屯兵處)三丰觀瀾處(在府/城北)¶
　　(闗外張三丰題石壁聳峭下/臨劍水至今石上筆跡如新)石壁墨刻(在府城北/明張翀題)¶
<pb:KR2k0056_WYG_007-37b>¶
　　(鐫曰仁智之情動静之/理棲此盤谷飲此泉水)宸翰樓(在府城内明都/御史李佑建)廢¶
　　都雲桑麻獨立等處長官司(凢志古蹟必當注明/在於何地若不注其)¶
　　(地是並無其蹟矣似不足存但黔中文獻缺畧舊/志所載或别有考據姑附於後以俟博識者後倣)¶
　　(此其舊志不載所在而他/書間有可考者概為添入)¶
　　　鎮逺府¶
　　廢思邛縣(在府城東九十里/開元四年置後廢)廢思王縣(在府城東/南八十里)¶
　　(唐武徳三年置二廢縣舊志又載入思南府考思/南疆域西北寛而東南狹東至銅仁界一百里南)¶
　　(至石阡六十里據注思王在府南三百里思邛在/府東南三百九十里是已不在府疆域之内矣應)¶
<pb:KR2k0056_WYG_007-38a>¶
　　(屬之鎮逺為是/故去彼而存此)舊施秉縣(在今施秉縣南一百六/十里康熙二十六年裁)¶
　　(偏橋衞入縣移/縣治於衛城)廢胡刀縣　廢琊川縣(俱在施秉/江外屯地)¶
　　(俗名偏刀水胡刀本名釋鷰唐貞觀元年以牂牱/地置十四年更名隸播州琊川原隸廢&KR2293;州不知)¶
　　(置自何年唐貞觀四年改隸智州十六/年改隸播州開元二十六年二縣俱廢)廢洛浦縣¶
　　(在府東唐天授二年析辰州之六鄉/置隸溪州長安四年改隸錦州後廢)廢安定縣(在/府)¶
　　(城東八十里即今邛水司元置/後改邛水縣明改邛水長官司)廢鎮逺衞(在府城/西明置)¶
　　(屬湖廣康熙二十二年/改屬府尋省入鎮逺縣)廢金容金達等處蠻夷長¶
　　官司(即今府治元初置鎮安縣尋改安夷縣後改/金容金逹及楊谿公□等處兩蠻夷長官司)¶
<pb:KR2k0056_WYG_007-38b>¶
　　(明改為/鎮逺縣)廢得民長官司(在卭水司明洪武五年廢/卭水縣置團羅得民曉隘)¶
　　(陂帶卭水五長官司屬思州宣慰司二十九年/以四司并入卭水司永樂十二年改屬鎮逺府)廢¶
　　曉愛瀘洞赤溪等處長官司(在府城東元置後廢/舊志作曉隘查元史)¶
　　(改/正)廢元帥府城(在府城東中河/山遺址尚存)廢龍塘城(在天柱/縣治東)¶
　　(五里明置尋/廢遺址尚存)廢香爐巖(在鎮逺香爐山畔有泝流/光三字鐫于巖相𫝊漢武)¶
　　(侯所/題)十萬&KR0749;(在府城西南六里臨江/宣慰田氏屯兵之處)廢永安縣(元/置)¶
　　(後/廢)稻香亭(在天柱縣南/里許朱梓建)¶
　　　思南府¶
<pb:KR2k0056_WYG_007-39a>¶
　　廢牂牱郡(一統志云在府治/西漢平南夷置)廢思州(元志云去今/思州百八十)¶
　　(里唐置按唐時田氏始祖克昌涉巴/峽卜築思州疑即婺川縣城子頭是)廢費州(在府/城東)¶
　　(北百里唐/置後廢)廢扶陽縣(在府城西北八十里隋於扶/水北置縣屬巴東郡唐武徳)¶
　　(四年以婺川扶陽置務州因析婺川為涪/川貞觀四年分涪川扶陽置費州後廢)廢賓化¶
　　縣(即今安化縣治隋置屬牂牱/郡唐廢明一統志作唐置誤)廢城樂縣(元志云/在府城)¶
　　(西百五十里唐武徳中招慰生苗置屬思/州始築城人樂之故名貞觀中改屬費州)廢多田¶
　　縣(在府城西北四十五里唐武徳四年/置屬思州後屬費州北有浮禹山)廢思卭江¶
　　等處長官司(即今印江縣治/元置明改為縣)闗索城(在婺川縣城/南五十里)¶
<pb:KR2k0056_WYG_007-39b>¶
　　石槽闗(在闗索城南五里相𫝊為闗/索飼馬處今二石槽猶存)上陽子丹臺¶
　　(在府城東萬勝山後𫝊有道人陳致虚號上陽子/自入籠中浮於江遇宣慰拽籠出之煉丹於此爐)¶
　　(鎚至今/皆存)仙人家(在安化縣南三十里巖上有亭如/佛龕不知創自何時厯久如新)¶
　　仙跡(在府城北龔灘江邉盤石上足/跡二長一尺餘相去五六尺)履跡(在婺川/縣南五)¶
　　(十里俗名燒/巖上有巨跡)廢牂州(唐武徳三年以牂牁首領謝/龍羽地置四年更名牂牁後)¶
　　(復故/名)廢莊州(本南壽州唐貞觀三年以南謝蠻首/領謝疆地置四年更名為黔州都督)¶
　　(府/治)廢安夷縣(宋致和中置宣和四年廢為堡/紹興元年復置隸䕫州路元廢)濟江¶
　　亭(在府城南江邉明正徳四年/知府寗閲建御史徐節有記)天泉新舘(在沿河/司明僉)¶
<pb:KR2k0056_WYG_007-40a>¶
　　(事周以/魯建)¶
　　　石阡府¶
　　廢義州(在龍泉縣北二十里義陽山下/唐置後改智州又改半州尋廢)廢洋川縣¶
　　(在府西北苗民司南洋溪山下唐武徳二年置隸/義州貞觀十六年州廢改隸夷州宋大觀二年改)¶
　　(夷州為承州縣隸焉政/和三年州廢縣亦廢)廢夜郎縣(唐有三夜郎縣/此係武徳四年)¶
　　(析寧夷縣所置在府/西葛彭司西六十里)廢明陽縣(在龍泉縣西/唐置後廢)廢綏¶
　　陽縣(在龍泉縣西北唐史云縣有綏/陽山故名唐置後為夷州治)廢雞翁縣(在/龍)¶
　　(泉縣北二十里雞/翁山下唐置後廢)¶
<pb:KR2k0056_WYG_007-40b>¶
　　　思州府¶
　　廢丹川縣(在府東北二百二十里施溪司唐置後/廢舊志載有廢都素府在府北七十里)¶
　　(不注置於何代查各代地理志並無都素府之名/今府西北七十里乃都素長官司置於明永樂十)¶
　　(一年現今承襲未嘗廢/也舊志恐有誤宜刪)廢丹陽縣(在府東北一百/五十里黄道司)¶
　　(唐置/後廢)廢臺蓬若洞注溪等處蠻夷軍民長官司(在/都)¶
　　(平峩異溪司/南元置後廢)廢野雞坪等處蠻夷軍民長官司(在/黄)¶
　　(道司南元/置明廢)廢務程龍敖平岳都坪四長官司(俱在/黄道)¶
　　(司西元/置明廢)廢平溪等處蠻夷軍民長官司(即今玉屏/縣治元置)¶
<pb:KR2k0056_WYG_007-41a>¶
　　(明廢設平溪衛/雍正五年改縣)寳塔(在府城南十里髙三丈許/舊志云天堂寳塔即此)銅¶
　　鼓(在玉屏縣城東五里巖有石洞以石敲之鏗/如銅鼓相𫝊馬伏波畧定五溪時駐兵于此)石¶
　　蓮峯(在玉屏縣城北隔江二里舊𫝊張三/丰修煉處藥爐丹竈遺跡彷彿可辨)硃砂坑¶
　　(在施秉/司今廢)望江樓(在府城外明知/府李久簡建)南明樓(在玉屏縣/城内即譙)¶
　　(樓明初建基址方向俱張三丰所定明末南寧侯/張先璧駐兵衞城盡捜寺鐘填河中造浮梁至斯)¶
　　(樓鐘忽自鳴取/者懼不敢動)得勝樓(在玉屏城西門上明/左都御史徐翺有記)¶
　　　銅仁府¶
　　廢烏羅府(在府西二百里烏羅司明/永樂初置正統四年廢)廢常豐縣(在/府)¶
<pb:KR2k0056_WYG_007-41b>¶
　　(城西唐置本名萬安天寳/元年更名隸錦州宋廢)廢大萬山長官司(在府/南二)¶
　　(百里明/置後廢)廢銅仁大小兩江等處長官司(在府西南/元置隸都)¶
　　(雲定雲安/撫司後廢)廢勒舍長官司(元置/尋廢)廢龍泉葛澤長官¶
　　司(宋置/明廢)廢榕溪梔子坪長官司(元置/明廢)跨鰲亭(在府/城西)¶
　　(南銅巖上明/恭議蔡潮建)大觀樓(在府城東山上明/知府李資坤建)¶
　　　黎平府¶
　　廢新化府(在開泰縣屬新/化所明置後廢)廢龍標縣(在開泰縣屬/隆里所唐武)¶
　　(徳七年置即王/昌齡遷謫處)黄甫營(在開㤗縣屬新化所相𫝊/明楚王征吴奤兒駐兵于)¶
<pb:KR2k0056_WYG_007-42a>¶
　　(此/)諸葛寨(在府北一百/里亮寨司)五腦寨(即今錦屏縣治明/楚王討服叛蠻置)¶
　　(銅鼓衞於其地雍/正五年改為縣治)馬台石(在錦屏縣西五里相𫝊/武侯南征曺于此石上)¶
　　(馬/)大觀亭(在胡耳司東二十里宋程敦/厚謫渠陽土人作亭以居之)諸葛城(即/今)¶
　　(古州城内有方臺名諸葛臺相𫝊/諸葛南征屯兵於此苗人不敢入)¶
　　　大定府¶
　　廢赤水衞(在畢節縣西明/置今省入縣)廢層䑓站城(在舊赤水/衞東南一)¶
　　(百里明/置後廢)古勝城(在黔西州東南六十里明末總兵/王國正築每至夜輒聞金戈鐡馬)¶
　　(聲及安氏既/滅遂不復聞)龍臂城(在黔西州南二十里相𫝊明/初馬&KR0929;於城下建城基址初)¶
<pb:KR2k0056_WYG_007-42b>¶
　　(立忽坡上連𤼵三矢跡之莫/知所自遂舍之改築今城)七星營(在畢節縣城/西九十里相)¶
　　(傳諸葛武侯禡牙/于此基址尚存)平陽侯營(在舊赤水衞北六十/里其侯世代名姓無)¶
　　(考/)闗索鎮(在畢節縣北相傳武/侯南征還留索鎮此)諸葛糧堆(在威寧/州廣化)¶
　　(里/)武侯祭星壇(在畢節縣/七星闗)察院洞(在平逺州東一/里洞口宏敞旁)¶
　　(通二洞相傳昔察院胡某與貴陽總鎮范邦雄/廵邉至此有土夷謀亂從此洞遁去得免故名)奢¶
　　香洞(在平逺州東三十里/昔奢香駐兵于此)闗索插鎗巖(在威寧州/瓦甸站北)¶
　　&KR0913;石壩(在黔西州北六十里有方石厚濶各又許/長二尺上勒天合二字相傳馬蔚所遺默)¶
　　(&KR0913;即起語則/多人莫能動)武侯碑(在畢節縣城北一百二十里/相傳諸葛武侯所立碑文漶)¶
<pb:KR2k0056_WYG_007-43a>¶
　　(漫不/可讀)梁王臺(在畢節縣東二里元封梁王/於滇經此因築臺址尚存)水城樓¶
　　(在畢節通津門外月城上前/明嘉靖間兵備道韓士英建)¶
　　　南籠府¶
　　廢普安府(在普安州東北二十里元為普安路明/洪武十六年置府永樂十三年改為州)¶
　　(今州城乃明普安衞治舊志載廢平夷縣注在府/南一百二十里想指普安府非安順府今查州治)¶
　　(去雲南平夷縣/里數適相當也)廢附唐縣(在普安州城南一百里/即今黄草壩與盤水俱)¶
　　(唐置隸盤州/後沒於蠻)廢盤水縣(在普安州/東九十里)孔明城(在永豐/州北三)¶
　　(十里地名者相有土埂髙數尺周/二百餘丈相𫝊為孔明創營處)勾漏洞(在永豐/州之羅)¶
<pb:KR2k0056_WYG_007-43b>¶
　　(斛東六十里洞在山巔寛敞幽僻人跡/罕到相𫝊勾漏令葛洪曽煉丹于此)虎石(在普/安縣)¶
　　(東南石形如虎昔有虎為害噬民間畜/相率捕之乃石虎也因斷其首怪遂滅)欲飛石(在/安)¶
　　(南縣文廟旁方廣數丈總兵鄧子/龍鐫欲飛二字於上畫寛尺許)飲馬池(在安南/縣南三)¶
　　(里鴉闗下相𫝊漢将軍闗索人馬至此渴甚泉忽/湧出成池明叅政林喬南勒碑池左曰甘泉聖跡)¶
　(固朝總督蔡毓榮&KR1575;/  甘以飲人四字)斷石龍(在普安縣西有石岡蜒/蜿如雙龍昔有繡衣使)¶
　　(者按部道經其旁遙聞鼔吹聲跡/之乃在石龍上命斷之後乃絶響)莫忙亭(在安南/縣南門)¶
　　(外明總兵/鄧子龍建)¶
　　　遵義府¶
<pb:KR2k0056_WYG_007-44a>¶
　　廢溱州(在府城北二十五里唐貞觀中置元和間/省珍州入焉宋寧熙中復置溱州並置溱)¶
　　(溪縣景炎/三年廢)廢珍州(在正安州西南四十里唐/貞觀中置後廢遺址尚存)廢播¶
　　州(在府北三百里白綿堡昔楊光榮/子孫承襲守此宋端平中置州)舊正安州(在/今)¶
　　(正安州之東南七十里地名滴水園/明萬厯間平楊應龍置城垣尚存)廢南平軍(在/桐)¶
　　(梓縣北一百里宋/熙寧八年置後廢)廢寧夷縣(在府城東唐貞/觀初置後廢)廢帶¶
　　水縣(在府城北三十里唐貞觀元年置/柯盈縣十四年更名宋宣和初廢)廢都上縣¶
　　(在正安州西南二十五里唐武徳元年置隸/黔州貞觀四年以縣置夷州宋宣和中廢)廢樂¶
　　源縣(在正安州西七十里/宋嘉熙間置後廢)廢夜郎縣(在桐梓縣北/七十里唐貞)¶
<pb:KR2k0056_WYG_007-44b>¶
　　(觀十六年與珍州同置後廢宋/大觀二年復設宣和二年廢)廢扶歡縣(在桐梓/縣北二)¶
　　(百里扶歡山下唐貞觀十六年置屬溱州按扶歡/廢縣思南遵義兩府志俱載皆云在扶歡山下查)¶
　　(山川志思南無扶歡山遵義志/載在桐梓應以遵義者為確)廢播川縣(在桐梓/縣南三)¶
　　(里宋置/後廢)廢鼎山縣(在桐梓縣治南/十里元置久廢)廢義泉縣(在綏/陽縣)¶
　　(西南百里置廢時代與/石阡府之廢洋川縣同)廢髙富縣(在綏陽縣東北/趙家里唐武徳)¶
　　(四年置隸夷州後州廢隸務州貞觀/四年仍置夷州縣復隸焉永徽後廢)養馬城(在遵/義縣)¶
　　(北三十里唐末楊氏建為/牧馬地可容馬數萬匹)樂䝉城(在遵義縣西四/十里明天啟間)¶
　　(兵備道盧安世/築舊址尚存)竹王城(在桐梓縣北七十里久廢/舊址方圓里許今尚存)¶
<pb:KR2k0056_WYG_007-45a>¶
　　竹王洞(在桐梓縣/夜郎里)葫蘆洞(在桐梓縣西五里洞門/髙聳平濶清幽深邃里)¶
　　(許内分三層次層狀似龍蟠頂石如葢巖上滴瀝/獨潤其餘有如鼓如牀如臼者各極神竒明邑令)¶
　　(萬建侯額曰天外賞又大學士王/應熊有北顧巖三字俱鐫洞口)廢石城南山寨¶
　　(在正安州相𫝊宋末州/人鄭昌孫拒元兵於此)三槐石(在正安州相傳/楊六郎曽憇此)李¶
　　白聼鶯處(在府城外白詩清浮酒蟻醅初緑暖/入鶯簧舌漸調葢流夜郎時所詠)石¶
　　壁仙題(在府城北三十里石壁上刋有山齒齒水/濔濔白飛霞曽到此十二字下有清泉一)¶
　　(道初𫝊白真人曽於此沐/手至今取以療疾頗騐)銅標(在府城東桃源洞/勒平播功兵備道)¶
　　(傅光宅/建今廢)銅佛像(在府城中佛光寺内初楊選見於/荒莾中風雷大作不可近有異僧)¶
<pb:KR2k0056_WYG_007-45b>¶
　　(命選齋戒而往/遂得徙於本寺)務本堂(在正安州西二十里漢/尹珍建今有草堂三楹)樂¶
　　道書舘(在正安州西七/十里漢尹珍建)冉璡冉璞故宅(在府城東/十里地名)¶
　　(冉家/林)李白故宅(在桐梓縣北/六十里久廢)尹珍講堂(在綏陽縣/東旺草里)¶
　　二冉故居(在綏陽縣西南五里/平木山其址尚存)家訓碑(在白綿堡/宋忠烈公)¶
　　(楊燦以十訓刻石示子孫/曰如能順從則世享福夀)㑹仙亭(在府東桃源洞/元大徳年建又)¶
　　(名美/哉亭)懐白亭(在桃源洞明大/學士王應熊建)玉盧亭(在正安州相/𫝊為仙人李)¶
　　(珏上/昇處)¶
　　丘墓¶
<pb:KR2k0056_WYG_007-46a>¶
　　　貴陽府¶
　　宋阿重墓(在府城北重有平/宋隆濟功諡忠宣)元何宣慰墓(在府城/東一里)¶
　　(逸其名為八番順/元宣慰使有善政)十義友墓(在府城北元末義士/十人合力保境卒𦵏)¶
　　(於/此)明孔文墓(在府新城普定街後文為/至聖裔以知府謫貴州)顧成墓(在/府)¶
　　(城西門外法雲/庵後成鎮逺侯)楊亷墓(在府城外三柯林亷宣徳/間叅議提學吴國倫為墓)¶
　　(碣/記)徐節墓(在府城南嘉靖/間都御史諭𦵏)劉秉仁墓(在府城東門/蓮花塘隆慶)¶
　　(間廵按鄖陽/都御史諭𦵏)李時華墓(在府城南華太僕/寺卿萬厯間諭𦵏)潘潤民¶
　　墓(在府城北崆巄山/民雲南左布政使)王尊徳墓(在府城南門外徳/兩廣總督尚書)¶
<pb:KR2k0056_WYG_007-46b>¶
　　許一徳墓(在府城東社壇壩/徳雲南按察使)吳淮墓(在府城南八/里&KR0749;淮官郎)¶
　　(中/)馬文卿父墓(在府城南/觀風䑓側)丘禾實墓(在貴定城東/北實春坊庶)¶
　　(子/)¶
　　　安順府¶
　　明趙侃墓(在府城南岐山/之左侃通政使)婁九徳墓(在府城西/徳布政使)¶
　　　平越府¶
　　明張信母墓(在府城南月山寺/右張三丰所卜地)毛勝祖墓(在府城/北門外)¶
　　(勝南/寧伯)黄紱祖墓(在府城東紱㓜孤家貧祖母拾野/蔬自給一日出郊外無疾而逝衆)¶
<pb:KR2k0056_WYG_007-47a>¶
　　(為具棺殮謀異日&KR0287;之至夜大風雨捲土/成墳後紱官至尙書人以為天與吉壤云)楊遵墓¶
　　(在府城南二/里遵叅議)王譏墓(在府城北沙子坡譏年百嵗/以子家鼎受封建坊旌表)¶
　　樊師孔墓(在府城南李旗&KR0749;/孔山西兵備道)奚榮先墓(在府城南/一里先入)¶
　　(鄉/賢)解立敬墓(在黄平州城東/敬南贑廵撫)¶
　　　都勻府¶
　　明孫應鰲墓(在清平城西一里鰲/萬厯間尙書謚文恭)李佑墓(在府城/南十里)¶
　　(翁紹寨佑/都御史)石邦憲墓(在清平城北三里/石家坪憲左都督)¶
　　　思南府¶
<pb:KR2k0056_WYG_007-47b>¶
　　宋田祐恭墓(在婺川歸義鄉恭/贈少師思國公)明李渭墓(在河東/萬聖山)¶
　　(麓楚黄耿定力為作志銘納壙中康熙二年七月/十三夜墓志碑忽自河東移到渭祠前子孫晨起)¶
　　(見碑文聞於知府葉蕃推官常時泰同/詣墓所墓封如故渭㕘政崇祀鄉賢)李盤墓(在/府)¶
　　(城北人同村盤禦鎮筸紅苗/亂死於陣勅贈銅平長官)¶
　　　思州府¶
　　元劉貴墓(在府城東桑坪山陽/貴明宣慰司副使)明黨宗仁墓(在府/城東)¶
　　(南五里峩山之/隂仁土同知)壽母墓(在玉屏縣南三十里洋坪/侯位母夏氏年百嵗諭祭)¶
　　(葬/)侯位墓(在玉屏縣洋坪/位兵部左侍郎)¶
<pb:KR2k0056_WYG_007-48a>¶
　　　黎平府¶
　　唐王昌齡墓(在開泰縣龍標山/齡被謫龍標尉)宋徐知府墓(在新/化長)¶
　　(官司東南相𫝊辰州知府姓徐者因入洞招撫蠻/夷被害棄屍河中日逐下流夜復上流人皆驚異)¶
　　(乃收而/𦵏之)¶
　　　南籠府¶
　　明十八先生墓(在府城南明永明王由榔自廣西/走貴州孫可望處之安籠所無人)¶
　　(臣禮從臣吴貞毓張鐫周允吉楊忠徐極蔣乾昌/李元開李頎朱議㫤鄭允元趙賡禹蔡縯易士佳)¶
　　(胡士瑞朱東旦任斗墟及内侍張福祿全為國等/憤甚欲與李定國共圖可望謀泄可望遣人拷訊)¶
<pb:KR2k0056_WYG_007-48b>¶
　　(十八人共聲不屈被害/時人哀之收遺骸𦵏此)傅天錫墓(在普安州正徳/間夷叛錫督兵)¶
　　(戰死奏/請立碣)薛三貴墓(在安南縣東/闗貴有武功)曽異撰墓(在安南/縣獨秀)¶
　　(山下明末流寇陷城撰/殉難土人取其骸𦵏此)¶
　　　遵義府¶
　　漢七王墓(在桐梓縣南五里相/𫝊即竹王父子之墓)宋二冉墓(在綏陽/縣朗水)¶
　　(里冉璡為合州知州冉璞/為合州通判俱祀鄉賢)¶
　¶
　貴州通志卷七¶
