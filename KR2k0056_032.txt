# -*- mode: mandoku-view; -*-
#+TITLE: 貴州通志
#+DATE: 2015-08-24 22:43:16.330032
#+PROPERTY: ID KR2k0056
#+PROPERTY: BASEEDITION WYG    
#+PROPERTY: JUAN 卷三十二
<pb:KR2k0056_WYG_032-1a>¶
欽定四庫全書¶
　貴州通志卷三十二¶
　人物¶
　　流寓¶
　　貴陽府¶
　　明¶
　　伍　建(上虞人洪武初進士慷慨有大志以言/事謫貴陽工詩文所著有木菴詩集)¶
　　孔　文(聖裔洪武初以知府戍貴州卒子孫遂家/焉按察使馮成能匾其門曰闕里分潢)¶
<pb:KR2k0056_WYG_032-1b>¶
　　楊　慎(字用修新都人大學士文忠公廷和子正/徳辛未舉進士第一授翰林修撰嘉靖五)¶
　　(年以議大禮謫戍永昌嘗徃來黔中多所吟咏題/曰流寓雜吟嘉靖三十二年貴州通志成屬慎為)¶
　　(序/)¶
　　陳邦敷(字自寛乾州人嘉靖九年巡按後以言事/謫新添驛丞憫驛遞之勞作養馬謠其詞)¶
　　(悲/苦)¶
　　楊　僎(雲南臨安人嘉靖丙戌進士為給事中曽/請錄靖難諸死節臣不報後因事謫貴州)¶
　　(布政司理問/歴官叅議)¶
　　劉養直(内江人進士嘉靖間給事中/以言事謫貴州布政司照磨)¶
<pb:KR2k0056_WYG_032-2a>¶
　　王學孔(字魯卿安福人嘉靖癸未進士以給/事中謫貴州都司經歴後歴官副使)¶
　　夏　爋(刑部郎中萬厯間因問中璫失/火罪為璫所中謫貴陽府通判)¶
　　曽文緯(萬厯間刑部主事與謝廷瓚疏/請立儲謫貴州布政司照磨)¶
　　徐　渭(字文長山隂人隨父入黔占籍龍里後歸/山隂詩文字畫妙絶當時公安袁宏道稱)¶
　　(其詩為三百年中一人父/鏓龍里鄉舉兄淮歳貢)¶
　　金鎮貴(江南人以木商採辦木料至貴州㑹水西/苗叛鎮貴盡輸商錢助軍需有功歴陞至)¶
　　(總兵致仕遂家於開州崇禎十六年狆苗圍/城知州黄嘉雋遇害鎮貴手搏賊首被害)¶
　　錢邦芑(字開少丹徒人由中翰歴都憲拒孫可望/偽命隠居餘慶之蒲村闢栁湖與邑人士)¶
<pb:KR2k0056_WYG_032-2b>¶
　　(唱和從學者衆尋至龍塲三潮水祝髪為僧改其/居為大錯庵自號大錯和尚後歸衡山終老所著)¶
　　(詩文/甚富)¶
　　李瑞鶴(字雪卿富順人因亂避居貴筑孫可望聞/其名欲官之薙髪逃去迨逆氛既平巡撫)¶
　　(楊茂勲以禮延為子師瑞鶴以方外服見嵗時贈/遺一無所受其殁也楊遣人䕶喪歸著有燹餘詩)¶
　　(集/)¶
　　安順府¶
　　明¶
　　許　堪(洪武時舉賢良方正除河南道御史抗疏/不阿謫戍普定馬塲舖後起用至鎮逺卒)¶
<pb:KR2k0056_WYG_032-3a>¶
　　髙　巍(山西人事母蕭至孝蕭老而痼疾奉湯藥/不懈母亡廬墓蔬食三年洪武十五年應)¶
　　(貢入太學十七年以孝行旌授前軍都督府試左/㫁事十八年上疏墾河南山東北平荒田及抑末)¶
　　(役慎選舉惜名器數事太祖深嘉納之後因㫁事/不稱㫖當罪以議賢謫闗嶺仍許以姪代役後還)¶
　　(朝建文出/亡殉難死)¶
　　張伯裕(諸城人洪武間舉賢良方正知潼闗縣/以鯁直不阿謫安順州吏目遂家焉)¶
　　陳　迪(華亭人洪武中戍普定/曠達不羈尤長於詩)¶
　　王　觀(字孟賓嘉興人以戍家於普定/開塾教授一時才俊多出其門)¶
　　馮　侃(字本謙嘉定人戍普定能文善書得/顏栁諸公之妙士大夫多敬禮之)¶
<pb:KR2k0056_WYG_032-3b>¶
　　李　端(字表正宜城人進士拜御史剛毅不撓屢/忤權貴汪直憾之逮繫詔獄謫永寧經歴)¶
　　(遷温/州守)¶
　　劉天麒(桂林人正徳初以主事建言謫安/莊驛丞博學多才生徒從之者衆)¶
　　蕭　顯(山海闗人成化間為給事中因言事忤㫖/謫鎮寜州同顯至任政尚寛平暇則與縉)¶
　　(紳遊覽吟咏尋遷/衢州府丞終副使)¶
　　嚴　俊(别號冷水湖廣公安人寓居平壩學貫百/家心通諸典以明徳為本淹雅醇厚人士)¶
　　(咸宗之又嘗寓偏/橋後竟薙髪而遁)¶
　　汪　恕(字如心徽州黟縣學生初兄勝祖從征南/方留戍普定歿檄恕補役時年甫十七惟)¶
<pb:KR2k0056_WYG_032-4a>¶
　　(一姊巳適人恕延至家拜曰弟當行戍母老在堂/無他兄弟幸有先人田畆願姊盡力以終母餘年)¶
　　(弟幸不死報徳未晚也應役數年告歸養母抵家/而母已歿哀痛頓絶久之乃甦結茅為廬寢苫枕)¶
　　(塊三年鹽酪不入口骨如柴立隆冬盛寒單衰徒/跣終身哀慕每言及母輙泣如初喪時人呼為汪)¶
　　(孝/子)¶
　　平越府¶
　　明¶
　　金　聲(蘇州人成化間僑寓平越以文行稱於時/與隠士盛仲芳張懋英遊號黎莪三隠)¶
　　李文祥(字天瑞麻城人成化丁未進士官職方主/事成化末獨進讜言直聲振於時與鄒智)¶
<pb:KR2k0056_WYG_032-4b>¶
　　(丁璣齊名中貴欲招致門下文祥拒之賦雨鳩詩/見志有春來風雨尋常事莫把天恩作己恩之句)¶
　　(中貴銜之以事中文祥謫興隆經歴立均差法招/寨長申塲禁及陳征南苗兵略巡撫鄧廷瓚竒其)¶
　　(才特薦可任憲職尋以朝賀詣京師便道歸省母/大雪中行數百里至商河溺死天下惜之所著有)¶
　　(檢齋遺稿/行於世)¶
　　陸　燦(蘓州人正徳中以兵科給事中抗疏劾張/璁桂萼之奸謫平越驛既而霍韜以疏薦)¶
　　(燦燦曰天下事大壊於僉人之/手尚欲以餘波及我耶卒不起)¶
　　陳　溱(湖廣蒲圻人天順間以户部主/事謫居黄平以詩文開導後進)¶
　　司馬星(號賓虞山隂人同弟昌流寓黄平設帳授/經從者甚衆死葬東郭每嵗春秋門下士)¶
<pb:KR2k0056_WYG_032-5a>¶
　　(為展/墓)¶
　　胡　澥(澧州人崇禎間河南提學/以忤强藩謫戍興隆衞)¶
　　張同敞(號别山江陵人宰相張居正曽孫以忤强/藩謫戍興隆衞後起用至兵部侍郎死難)¶
　　都勻府¶
　　明¶
　　廖　駒(字致逺順昌人宣徳中從戍都勻以詩名/宣慰司宋斌延教諸子號强恕先生著有)¶
　　(强恕/齋集)¶
　　張　翀(字子儀栁州人嘉靖癸丑進士授刑部主/事疏論嚴嵩專權廷杖謫戍都勻勻士構)¶
<pb:KR2k0056_WYG_032-5b>¶
　　(讀書堂從之遊號鶴樓先生又構龍山道院問月/樓著有問月賦隆慶間召為吏部郎歴官刑部侍)¶
　　(郎/)¶
　　鄒元標(字爾瞻號南皋吉水人萬厯丁丑進士觀/政刑部疏論輔臣張居正廷杖謫戍都勻)¶
　　(日惟講明王守仁良知之學尋鶴棲舊迹與勻士/共相切劘居六年陶然自得絶無幾微怨懟所著)¶
　　(有雲中存稿刪後詩龍山志奏疏補遺等書萬厯/癸未召還授吏科給事中未嘗一日忘黔也其門)¶
　　(人給諌陳尚象舉人徐顯鳯吳鋌等於其講業處/創建書舍中丞江東之題曰南皋書院為之記)¶
　　劉宇烈(四川人萬厯丁未進士以兵部右侍/郎奉命防剿崇禎七年謫戍都勻)¶
　　鎮逺府¶
<pb:KR2k0056_WYG_032-6a>¶
　　明¶
　　何孟春(字燕衆栁州人𢎞治朝進士歴任雲南巡/撫轉吏部侍郎髙祖何仁海明初戍偏橋)¶
　　(祖義堅積軍功陞偏橋衞指揮孟春因當時衞未/設學乃歸應試及貴建坊於偏橋所著有餘冬序)¶
　　(錄/)¶
　　王士昌(禮科給事中萬厯間以建言/立儲忤㫖降鎮逺縣典史)¶
　　黄龍光(江西人官少卿以忤魏/璫戍偏橋崇禎初召還)¶
　　鄧　渼(江西人官巡撫為魏/忠賢所惡戍清浪)¶
　　思南府¶
<pb:KR2k0056_WYG_032-6b>¶
　　宋¶
　　夏大均(政和間番部長田祐恭被召入覲拜伏進/退不類逺人徽宗異之問故對曰臣門客)¶
　　(夏大均實教臣上悦厚賜/之拜大均為保州文學)¶
　　明¶
　　賴嘉謨(江西萬安人父潔選府幕嘉謨隨之聰慧/過人嘗從舉人李渭遊好學不倦日夜與)¶
　　(同門交相切劘後數年歸/成進士歴官四川左叅政)¶
　　徐雲從(字時際江西人少從羅念菴唐荆川遊聞/郡人李同野興學黔中負笈逺從終身不)¶
　　(忍歸每與朋友講學多所規益時吐危論同志嘗/稱之曰坐無徐子諤諤罔聞其以直諒見重類如)¶
<pb:KR2k0056_WYG_032-7a>¶
　　(此/)¶
　　郭如星(新安人吏科給事中萬厯間與同官陳/維春疏論楚璫郭奉謫印江縣典史)¶
　　胡平表(號不陂雲南臨安人舉人歴官四川保寧/府推官值奢寅叛親冒矢石大小數十戰)¶
　　(力保危疆超陞太僕寺少卿管布/政司事後致仕歸㩦子遵寓安化)¶
　國朝¶
　　謝國楩(天台人舉人任石阡推官至思南愛梵淨/山留焉值冦氛徒居印江得黄庭羡門之)¶
　　(學與人遊能數日不食詩文小楷皆可/名家印江人士多就學焉年九十餘卒)¶
　　石阡府¶
<pb:KR2k0056_WYG_032-7b>¶
　　明¶
　　劉　清(益都人成化間以刑科給事中謫/石阡府經歴文章政事為時所稱)¶
　　思州府¶
　　明¶
　　余　翺(江南人進士官四川道御史/嘉靖間以議大禮謫戍平溪)¶
　　熊明遇(進賢人進士官侍郎天啓中忤魏忠賢戍/平溪築鴻雪館著書自娛後召還官至兵)¶
　　(部尚/書)¶
　　銅仁府¶
<pb:KR2k0056_WYG_032-8a>¶
　　明¶
　　許子偉(瓊州人吏科給事中以論寺人張/棟萬厯二十九年謫銅仁府經歴)¶
　　陳維春(鄉里失考刑科給事中以同郭如/星論楚璫陳奉謫銅仁縣典史)¶
　　黎平府¶
　　唐¶
　　王昌齡(以江寜丞左遷龍標尉今龍里司龍/標寨乃唐敘州潭陽郡龍標縣也)¶
　　宋¶
　　程敦厚(字子山髙宗朝侍講忤秦檜謫渠陽士人/為築大觀亭居之亭在黎平湖耳司東二)¶
<pb:KR2k0056_WYG_032-8b>¶
　　(十/里)¶
　　明¶
　　全　琮(海鹽人洪武間進士官禮部祠祭/員外以糾儀忤權貴謫銅鼓衛)¶
　　范　清(永嘉人永樂進士福建道/御史以言事謫居銅鼓衛)¶
　　陸　珠(鄉里失考正徳中官諌垣以詩觸劉瑾怒/折其齒流於黎平日和藥濟病者卒葬東)¶
　　(郊外人稱陸滄浪墓/巡撫閻興邦弔以詩)¶
　　楊天民(籍未詳禮科給事中萬厯間與同官王/士昌建言立儲忤㫖謫永從縣典史)¶
　　大定府¶
<pb:KR2k0056_WYG_032-9a>¶
　　元¶
　　喬　堅(籍未詳順慶路判官/僑居畢節多所題咏)¶
　　明¶
　　李仲宣(淇懸人洪武間授御史/不阿權要謫戍烏撒)¶
　　章　綸(浙江人正徳辛未進士嘉靖五年為山西/僉亊治疑獄忤㫖謫戍烏撒孤介不羣十)¶
　　(六年/赦還)¶
　　陳　玠(合州人萬厯丁丑進士官都御史以邊事/謫居赤水謙謹和易士論髙之其詩文流)¶
　　(麗典雅卓/冠一時)¶
<pb:KR2k0056_WYG_032-9b>¶
　國朝¶
　　李剛玉(陜西人明末由武舉任赤水衞守備致仕/後貧不能歸遂僑居畢節老鴉箐自耕而)¶
　　(食行年一百一十二嵗/步履如飛無病而終)¶
　　南籠府¶
　　明¶
　　孫　寧(蘓州人洪武中遣戍普安性沖澹/工文詞尤深明性理年七十一終)¶
　　楊　彛(餘姚人少卓犖文章書畫無不精妙尤長/於詩洪武間為長泰主簿子顯被誣死刑)¶
　　(部獄孫志編戍普安彛聞棄官詣闕自陳授吏部/考功主事二十四年從駕幸華山獻覽勝賦稱㫖)¶
<pb:KR2k0056_WYG_032-10a>¶
　　(二十五年乞就養普安居東屯四面多松樹開軒/其中匾曰萬松自號萬松老人著有鳯臺貴竹東)¶
　　(屯南遊諸集古今/律選卒年八十)¶
　　沈　朂(字廷規號懶樵高郵州人洪武中從父戍/普安博通經史雅善詩文築樂矣園懐甓)¶
　　(堂與楊主事彛倡和其中/著有迂思遺稿普安州志)¶
　　汪　溥(字巨淵澧州人性穎悟而剛直博學能文/從父戍普安開塾設教出其門者多成偉)¶
　　(器/)¶
　　丁　璣(字玉夫丹徒人進士授中書舍人成化時/星變求直言璣應召陳十事並劾李孜省)¶
　　(及僧繼曉疏入留中以他事謫璣普/安州判後歴官至四川按察使司)¶
<pb:KR2k0056_WYG_032-10b>¶
　　遵義府¶
　　唐¶
　　李　白(字太白蜀人因永王璘事流/夜郎今桐梓縣有太白故宅)¶
　　元¶
　　鄒公敢(江津人博學知天文元末與趙天澤劉伯/温友善每觀天象三人共長歎及伯温佐)¶
　　(命公敢南歸後易名公瑾居真州號保/全居士晚號知命翁有保全知命二集)¶
　　明¶
　　馬　徳(字叔明鳯翔人萬厯舉人任雲南河陽知/縣有惠政尋解組無力還里遂家綏陽或)¶
<pb:KR2k0056_WYG_032-11a>¶
　　(勸之出乃題其門曰渭水再/來羞志士五湖歸去笑英雄)¶
　　陳起相(字放菴富順人貢士官河南道御史明末/棄家為僧居於播之平水里著有平水集)¶
　　(百餘卷諸達官欲/致一見卒不可得)¶
　　仙釋¶
　　貴陽府¶
　　明¶
　　南宗(長沙沙門棲志禪宗洪武間遊貴陽募建大/興寺推演内教感化者多示寂茶毘得舍利)¶
　　(子/)¶
<pb:KR2k0056_WYG_032-11b>¶
　　徹空(蜀僧正統間來徃貴陽潮音寺機鋒警敏詩/亦清俊後復之蜀及寂示偈唯以正宗風為)¶
　　(要/)¶
　　拜經和尚(名興宗大理人成化間住持永祥寺誦/法華經每字一拜一擊板嵗久木為之)¶
　　(穿四十年未嘗他出太監鄭忠為建寺請/額年七十預示寂滅期鳴皷告衆而化)¶
　　箬笠僧(不知何許人成化間戴一巨笠至大興寺/遇郡人羅玉讀書寺中僧曰子何勤苦如)¶
　　(是吾能助汝乃取銅鉛雜置爐中頃刻化為銀羅/欲傳其術僧不肯曰此不足學祇敗爾業遂去)¶
　　法印(字祖融渝州人七嵗出家於大興寺萬厯間/遍叅天童密雲蓮池憨山諸尊宿得其宗㫖)¶
　　(後詣京請藏偶遇光祿卿趙徤於長安門握手談/不覺至大内為緹騎所執下詔獄慈聖太皇后聞)¶
<pb:KR2k0056_WYG_032-12a>¶
　　(而釋之賜紫衣金佛玉爐並大興慈聖禪林題額/及全藏以歸一日聞汲水聲得悟年八十七乃化)¶
　　韓野雲(不知何許人萬厯間止大道觀能知人隠/善飲不醉既盡數斗運於周身骨節珊然)¶
　　(旋復能飲人或㩦酒就之每於袖中出殽核以啖/客無不遍者恒㩦一鐵笛飲則吹之響徹雲表郡)¶
　　(人程文弼楊師時輩/咸與遊後不知所往)¶
　　白雲(大理人戒行精嚴杖錫幾遍天下萬厯八年/至楊寶山探幽採勝直窮藪澤山故多虎主)¶
　　(僧止之弗聽裹糧坐澤中凡八日時方大雪僧所/止常有鹿卧其地雪亦弗及其虎亦絶主僧異焉)¶
　　(誓復來必建叢林去十年果來建千佛閣備極精/巧前後樓數十楹飛甍建瓴巍然巨觀為黔中名)¶
　　(刹寺成去之至今遺像猶存推/官陳衷葵匾其門曰白雲常在)¶
<pb:KR2k0056_WYG_032-12b>¶
　　如登(蜀人萬厯二十六年遊黔閲藏於大/興寺既精三乗復諳六書著轉識論)¶
　　寂明(白雲弟子戒行不減於師天啟間安賊叛圍/新添城徒衆逃散寂明不去賊入寺諭以大)¶
　　(義賊衆俯首不敢加/害年七十無疾終)¶
　　孔海雲(未詳其所自來崇禎十二年至貴陽形貌/清古腹貼至背寡言語恒數日不食能知)¶
　　(來每以隠語寓意其贈郡人章爾瑜時云萬古青/青不了山水流東去癸年還世人盡向忙中過洞)¶
　　(裏誰知日月間莫解其意後爾瑜於壬子年卒人/始服其前知又縉紳吳子騏延至家出諸子相見)¶
　　(指其仲子中蕃云乞此郎巾一幅他/無所言後舉家遇難獨中蕃無恙)¶
　　東華道人(睢州人隠姓名遊黔青巖諸處蓬頭跣/足雖隆冬惟衣一衿晝夜危坐不寐不)¶
<pb:KR2k0056_WYG_032-13a>¶
　　(飲不食囊盛烏梅數枚時取嚙之謂之梅子金丹/言雜詼諧人問修養術輙云無他奇不必學也懇)¶
　　(之則曰爾輩尚未能舍家室/何言仙道歳餘去之峩山)¶
　　夏孟昌(廣順州人素有道行金筑司土官金振武/赴京遇天師張真人問曰夏孟昌好否昔)¶
　　(晤我於南天門外今/有一笏為我致之)¶
　　碎塵(雲遊僧卓錫貴陽青巖谷精寨觀音寺確/守戒律不妄接人詩律古淡有世外風)¶
　　語松(四川巴縣人少充縣役尋棄家為僧戒律精/嚴至西望山開堂説法遂駐錫焉明季諸紳)¶
　　(士咸與之遊後化於浙江天童山徒衆舁櫬歸葬/西山之鳯凰池巡撫錢邦芑為作墖銘學士方於)¶
　　(宣序具語/錄行世)¶
<pb:KR2k0056_WYG_032-13b>¶
　　安順府¶
　　明¶
　　墖僧(無名永樂間住安莊白水堡觀音寺言貌謹/厚用磚壘墖於寺後坐其中與千户丁昱等)¶
　　(約曰吾入墖即以磚灰固墖門明年今日聞墖内/有聲始啓之丁如約啓墖門僧危坐自如異香馥)¶
　　(郁容貌愉懌衆咸異之/後不知所往墖尚存)¶
　　悦禪(杭州人雲遊住普定圓通寺有戒行善化誨/愚迷人多禮之年九十餘景泰元年五月終)¶
　　(四年二月啓龕/殯之顔色如生)¶
　　曽志堅(楚人有道術天順間以罣誤繫京師值大/暑上命祈雪以皇城為限夜半上覺寒開)¶
<pb:KR2k0056_WYG_032-14a>¶
　　(豹房視之飄飄遍地次日命中官出驗城外畧無/雪跡因免死改戍平壩衛木石妖幻符至即除呼)¶
　　(霆禱雨刻期必應終歳閉門誦經一/日召其徒曰謹守吾法端坐而逝)¶
　　一天(字常勝曲靖人住普定圓/通寺戒行峻潔人所崇重)¶
　　陳借句(一名許人度崇禎六年至安平蓬頭垢面/自言瀘州人晝入城遊士大夫家夜宿城)¶
　　(外好事者踪其行止在文廟趺坐兩袖皆書人不/得見有問者答云老坊刻每過人齋中題咏不輟)¶
　　(有曽將赤手扶元化且著青/袍混野人之句後不知何徃)¶
　　平越府¶
　　明¶
<pb:KR2k0056_WYG_032-14b>¶
　　張三丰(洪武間寓平越髙貞觀自於觀後隙地結/茅為亭晝則閉户静坐夜則禮斗與指揮)¶
　　(張信善嘗與奕後指城南月山寺右地曰葬此必/封侯信因葬其母後果以功封隆平侯永樂間遣)¶
　　(官徴聘竟莫知所之嘗有了道歌無根樹詞二十/四首四季止一破衲草履科頭時人呼為邋遢仙)¶
　　(今禮斗亭即其故址手書亭/聨碑詞尚存詳三丰遺蹟)¶
　　廣能(興隆僧正統間卓錫月潭寺戒行不玷禪誦/勤苦嘗晝誦經有虎入寺衆僧驚走能獨不)¶
　　(動虎登堂見能遂去苗賊冦興隆欲劫寺衆僧皆/逃能獨不去賊至欲殺能能曰幸殺我於外毋汚)¶
　　(此佛地賊義而/釋之寺賴以全)¶
　　吳鉉卿(黄平州人世傳先天教鉉卿道行純備家/設雷壇凡妖祟幻惑之家求符咒者悉除)¶
<pb:KR2k0056_WYG_032-15a>¶
　　(禱雨甘澍立降逺近奉之年九十五/無疾終葬時舉棺甚輕人謂尸解)¶
　　張懐陽(四川綿竹人雲遊至黄平黄冠野服有道/術未幾入山披剃淨修年餘移居寶珠寺)¶
　　(有以病來告者即知生死可療者與以藥立愈其/不可救者百計懇求終不與嘗自捐數百金修寶)¶
　　(珠寺未嘗募化葢精黄白之術人或叩之絶口不/道門下從學弟子甚衆或授方脉或傳針灸或别)¶
　　(傳技藝隨其才授之年八十三將卒前三日謂/門弟子曰某日某時吾當逝矣至期談笑而終)¶
　　都勻府¶
　　明¶
　　石三泉(三清觀道士踪跡詭異獨居無侣嘗/有雙鶴來巢久而不去後不知所終)¶
<pb:KR2k0056_WYG_032-15b>¶
　國朝¶
　　别南和尚(郡人自㓜出家年八十顏色如童一日/謂其徒曰我將歸矣可預備柴炭於某)¶
　　(月某日俟我上座從下舉火勿悞至期圓寂衆徒/舁出郊外舉火火將及脇忽呼曰左脇炭尚少可)¶
　　(再添足至火盡白骨不解/清香襲人觀者莫不稱異)¶
　　鎮逺府¶
　　古¶
　　聖婆(不知何許人領五男行至鎮逺卭水司岑樓/山渴甚以手拄竹杖卓地祝云我得地水當)¶
　　(隨杖出果得水又以竹植地祝云我得地竹當成/林果成林時揮涕竹上今霧雨竹有液如涕又土)¶
<pb:KR2k0056_WYG_032-16a>¶
　　(人拾得一裙呼為聖婆裙一十二幅長五尺二寸/每與苗戰即揭以為幟苖見幟即敗去葢苗畏鬼)¶
　　(故敗今岑樓山/聖婆井猶存)¶
　　明¶
　　譚守眞(本衞冠帶總旗幼慕髙真習先天道驅邪/屢驗性甚孤介不屑為黄白術一日遇跛)¶
　　(乞願從服役未幾病且疥臭穢不可近守真贍養/數年畧無憎意及死棺歛之葬於衛之西郊是日)¶
　　(有遇於偏橋道中者自言姓李且曰為我致聲主/人吾有遺於墓以酬數年之養守真驚訝啓棺視)¶
　　(之則符籙一帖令牌一具始悟其姓知為鐵拐仙/也追悔無及嗣後亢旱禱祈無不立應傳五世皆)¶
　　(然當事以道/彰天澤旌表)¶
<pb:KR2k0056_WYG_032-16b>¶
　　李道堅(鎮逺縣人棄家訪道得水火升降之術與/其侣徐教𢎞修煉於中河山南洞郡守周)¶
　　(瑛以太/和名之)¶
　　祖復(號立禪立闗募化供十方僧衆雖巨蟒鼠雀/咸依時就食後製一龕結跏趺坐住西天寺)¶
　　(三載未嘗見其寢息嘗絶粒月餘徒從强之回滇/遂化留肉身於寶臺山今滇之金光紫谿黔之太)¶
　　(平西天等寺/皆其創建)¶
　　白雲道人(姓徐名貞元偏橋千戸明隆慶間年已/四十忽棄家慕長生之道偕同里周惠)¶
　　(登闢雲臺為勝境雲臺古名為團倉巖其中多毒/蛇異獸徑甚險素無人跡道人入三日達山頂坐)¶
　　(古栢樹下振動木魚四山皆響惠登繼之遂結廬/焉越數十年道人趺坐留偈數語遺蜕去至今鬚)¶
<pb:KR2k0056_WYG_032-17a>¶
　　(髪皤皤指甲長數寸生氣宛/然後人修亭供之顔曰遺真)¶
　　蕭雲山(天柱人萬厯初得異人授以奇門之術知/人世吉㓙本所千户徐𢎞被苗掠入深山)¶
　　(中雲山作法夜行越數寨直抵山中取回雞犬不/驚歸始日出苗人駭以為神後尸解去有人復見)¶
　　(其飄然獨行始/知為仙遊也)¶
　　白頭羅公(不知其召洪武間隠居興文里之山中/童顏鶴髪行動如飛能識未來禍福厥)¶
　　(後不知所終因名其/山為白頭羅公山)¶
　　思南府¶
　　唐¶
<pb:KR2k0056_WYG_032-17b>¶
　　陳致虛(號觀吾一號紫霄上陽子嘗從緣督真人/趙友卿授金丹妙道遍遊夜郎至思唐與)¶
　　(宣慰弟至陽子田琦鍊丹於萬聖山巖壁中後皆/仙去編註金丹正理大全數十卷金丹鼎罏竈遺)¶
　　(跡尚在/山頂)¶
　　明¶
　　鏡文(郡人幼聰悟長涉經史出家龍華寺既受具/遍叅叢林深契内典永樂初赴京㑹衆僧談)¶
　　(宗理推為首座各為頌偈而還景泰/間歸隠石笋山年八十趺坐而逝)¶
　　黄冠道士(郡人徐可大幼讀書觀音閣偶回見道/士與父坐談不揖而入道士問此子為)¶
　　(誰父答曰小兒道士曰好箇舉人但榜首未生耳/時可大年已二十為郡名士聞言甚怒後數科至)¶
<pb:KR2k0056_WYG_032-18a>¶
　　(四十三嵗中庚子鄉試榜首張文星亦同里人年/二十二歳追昔榜首未生之言始信道士為仙)¶
　　苗僧(本府受水人初為張氏僕小時常念一佛字/及長願出家久之得悟偈曰本是菩提種打)¶
　　(落有苗胎曹溪一派水清/風引出來年九十而寂)¶
　國朝¶
　　圓戒(字黙一四川重慶人住持婺川梓潼閣戒行/精嚴年逾百嵗齒髪重易如童朝夕誦經不)¶
　　(倦後百有/五歳而卒)¶
　　思州府¶
　　唐¶
<pb:KR2k0056_WYG_032-18b>¶
　　通慧(天寶時僧在黄道司鼇山麓建般若招提因/上患病久不瘥有道士奏寧夷郡鼈山寺有)¶
　　(僧能治奉詔不終朝詣闕上果愈賜金帛不/受賜乘馬回山亦不終朝而至後不知所之)¶
　　明¶
　　鹿皮翁(不知何許人椎髻藍褸身披鹿皮與玉屏/人鄭維藩善嘗謂藩曰培補心田當生好)¶
　　(子約期來賀子生之日果至隨辭不知所徃後藩/子指揮使逢生子君錫中崇禎丙子舉人官至知)¶
　　(府卒如/其言)¶
　　銅仁府¶
　　宋¶
<pb:KR2k0056_WYG_032-19a>¶
　　鬻履道人(開寶間甕蓬洞民楊再從好仙術一日/道人假乞者狀㩦草履一雙詣再從求)¶
　　(售索金五兩再從知有異將買之入商於妻妻不/從道人擲履於地化雙鶴飛去旋失所在但見柱)¶
　　(上題詩云新打麻鞋巧又牢五兩黄金價不髙楊/君不聽妻兒話從我蓬萊走一遭再從大悔其字)¶
　　(深入於木久而益顯雖洗/削不去明洪武中柱方圯)¶
　　大定府¶
　　元¶
　　仙婆(永寜人名滿道篤於戒行善知休咎人多/就決焉卒葬於烏降山至今呼為仙婆墓)¶
　　明¶
<pb:KR2k0056_WYG_032-19b>¶
　　月溪(江安人宣德初以罪戍赤水役於陳百户棲/廐中夜輙有光陳異而遣之遇禪宗得正法)¶
　　(眼藏至藺州印山見其林麓洞壑别有天地結庵/曰永洪居二載憲宗召天下名僧十三人詣闕月)¶
　　(溪與焉將别語弟子曰此中徒衆無踰四十踰則/不利抵京將召入上密令中使置經於地覆以錦)¶
　　(諸僧皆履而入月溪獨伏不前上促之對曰非敢/以方外自髙懼籍經為罪非上所以召臣意上異)¶
　　(焉取經入賜以茶不飲而南灑問其故對曰留都/火焚四十八户用禳之上未信後守臣奏火災如)¶
　　(其語久之遣還至留都遂示寂後人廣其故居以/為寺緇徒僅四十人過五人則一斃三人則一病)¶
　　(過一二人則有/怪莫能踰其數)¶
　　雪軒(趙州人雲遊永寧宣撫司並立夢緣庵坐山/十四年戒行誠實後禮部差錦衣衞舍人蕭)¶
<pb:KR2k0056_WYG_032-20a>¶
　　(興訪取赴京/不知所終)¶
　　賈姑(莫知其自來自謂賈姑終日棲於殷官邨之/石洞亦弗見烟火如此十數年一日忽不見)¶
　　(有自滇來者云在雞足山/後人謂其洞曰賈姑仙洞)¶
　　南籠府¶
　　明¶
　　性良(普安州僧天姿竒秀戒行篤實創興福寺談/經釋徒多從之尋有芝產於堂色如青玉王)¶
　　(徽作靈芝賦以紀其異年八十四忽一日沐/浴更衣趺坐而逝人見其乗白馬西去云)¶
　　遵義府¶
<pb:KR2k0056_WYG_032-20b>¶
　　唐¶
　　趙練士(綏陽趙家里人幼有仙術讀書綦江之趕/水距家二百餘里朝徃暮歸有石重千觔)¶
　　(能挾之而行殁後屢顯靈異土/人立祠祀之祠前遺石猶存)¶
　　明¶
　　李　珏(未詳何許人修黄老金丹之術時久旱先/期有夢其至者及至求珏禱雨即應後至)¶
　　(正安州玉虛庵以其術授道人張紫霞/羽化而去後紫霞猶見之於青城山云)¶
　　張顛&KR0726;(名道凝生有異質遇異人授洞天法律能/役使鬼神居紫霞石室論三教一原之理)¶
　　(内則凝神定性以合大道之虚外則明教演法以/祛流俗之妄後莫知所終紫霞山有楊廷和碑記)¶
<pb:KR2k0056_WYG_032-21a>¶
　　孤舟(不知何許人萬厯初至正安磻溪寺面壁數/年一日謂本寺住持曰明日余逝矣寺外二)¶
　　(樹將折一樹有聲即長老一樹無聲即余也次日/二樹果折示偈曰勘破無無世界了然何物心頭)¶
　　(自性已歸圓寂清風/明月自由端坐而逝)¶
　　錫牌(不知何許人自金陵來常掛一牌號錫牌和/尚萬厯九年至正安胥覺寺不言不臥一日)¶
　　(别僧衆曰去矣幸置我石巖中數十年後又當再/㑹言訖遂逝越數日視之神色如生衆僧依其言)¶
　　(置石/巖中)¶
　　廣惠(合州人不傳姓氏天啓間寓綏邑之祖師觀/以符水藥餌濟人咸稱為廣惠道人或五六)¶
　　(日不食或一食數斗與人戯常於手中作霹靂聲/邑令以其妖妄將擊之乃謂其徒曰吾將逝矣遂)¶
<pb:KR2k0056_WYG_032-21b>¶
　　(卒邑人葬之馬鞍山後有丐者名可可言廣惠是/其師必不死人咸異之後發棺僅存衣冠可可亦)¶
　　(隨遁去不/知所徃)¶
　　兩生(蜀永川人前世本僧名真從隣家有丁姓者/一日坐堂中僧至直入跡之不見其長子適)¶
　　(生一孫未幾聞僧寂滅因名曰兩生寺有櫃牢鎻/失鑰兩生四嵗遊寺於壁隙中取鑰開之後讀書)¶
　　(頴悟絶倫父命應試逃出為僧居原刹仍其前名/後於遵地建松丘禪院一日上座索筆書偈曰八)¶
　　(九功完語不空傳虛空縹/緲優曇花鮮遂端坐而逝)¶
　　三修(吳人自言三世為僧因名三修住綏城西川/主廟天啓六年十月一日坐化有自成都來)¶
　　(綏者於十月二日相遇簡州三修寄語/諸䕶法云我西去矣其塚猶存廟後)¶
<pb:KR2k0056_WYG_032-22a>¶
　　何道者(不知何許人明末棲綏陽何家山冬夏常/衣一葛往來城市能作十里霧病者求療)¶
　　(止書一好字於病者手中即愈遇貧者墮/拾地上石與之輙化為白鏹後不知所往)¶
　　張仙(桐梓人為道士得修煉術結廬山中運精伏/氣數十年鮮有見者值冦亂遂歸㩦妻入葫)¶
　　(蘆山不出人疑為尸解後有舉火至山内一洞見/男女足跡沙磧間今日踏平明日又復如前相傳)¶
　　(為張仙/夫婦云)¶
　　程光祚(字栢亭道號元初重慶江津人㓜穎悟通/經史一日遊峩嵋山遇異人授以五雷秘)¶
　　(訣明末之亂避兵來遵時偽國公王祥多行慘殺/夜夢一道人龎眉鶴氅揖祥而言曰上帝好生何)¶
　　(多殺為公如不悛禍不旋踵祥驚悟次日㣲行至/郡東橋遇光祚適如夢中所見遂敬禮之後凡官)¶
<pb:KR2k0056_WYG_032-22b>¶
　　(斯土者每值亢旱即延祈禱無不立應年八十四/行步如飛或一月不食晏如也一日作歌端坐而)¶
　　(逝/)¶
　國朝¶
　　紫石(不知何許人康熙三年卓錫於郡之淨土庵/數載常持一鉢丐飯若紫石因號紫石一日)¶
　　(坐中堂説偈曰三十六年作客清風無枝無葉了/了分明歸去一任東西南北端坐而逝郡人異之)¶
　　(鐫其偈/於石巖)¶
　　方技¶
　　明¶
<pb:KR2k0056_WYG_032-23a>¶
　　林　春(錢塘人父文中永樂時以道術徴尋坐謫/戍貴陽卒春賦性敏悟受業於真人周思)¶
　　(徳盡得其醮水禱祈之法而行之以誠多所/感召卒年九十二子宣有才行書法遒勁)¶
　　劉明徳(貴陽府人少遇異人授以五雷秘法能呼/召風雨奔走鬼神凡祈禳驅逐無不驗)¶
　　張道人(貴陽府人逸其名有道行自幼不娶得祈/雨秘術萬厯間旱巡撫郭子章招致之道)¶
　　(人築壇於城西縞衣披髪運五雷訣刻次日日中/雨至期天無纖雲人皆誕之道人書符於童子掌)¶
　　(握之令詣太守請迎雨童子至郡堂開/掌忽霹靂一聲衆未至壇而霖雨大注)¶
　　趙鶴軒(廣順州人有道術善縮地日/行千里呼雷遣將祈雨立應)¶
　　錢　珍(思南府人道貌純古性至孝得道士李天/真術以符水治症輙驗有祈晴禱雨退星)¶
<pb:KR2k0056_WYG_032-23b>¶
　　(禳火平癭開啞之異知府甯閲奬曰道成一悟籙/闡三元密毘治化潛衛家邦雖漢張道陵無以過)¶
　　(也/)¶
　　余中瑞(安化人字静齋博學能詩尤精於醫能起/沉疴年八十有五尚矍鑠行城市中不以)¶
　　(鳩杖人稱/為半仙)¶
　國朝¶
　　張國鎮(江西人籍思南幼博學書史擅盧扁術貧/無資者不吝與劑雖頻數無難色全活甚)¶
　　(衆且深内理年八十餘秀髪兒/齒步履如飛人以方費長房云)¶
　　陳道清(錦屏縣人明天順初遇異人授以符訣能/飛劍召鶴呼風雨適境内大疫求符治疫)¶
<pb:KR2k0056_WYG_032-24a>¶
　　(者衆手不及書以符焚之井中任人汲飲皆愈都/督李震駐兵渠陽因旱邀請祈禱立應且曰雨潤)¶
　　(銅皷遣人/驗之果然)¶
　¶
　¶
　¶
　¶
　¶
　¶
<pb:KR2k0056_WYG_032-24b>¶
　¶
　¶
　¶
　¶
　¶
　¶
　¶
　貴州通志卷三十二¶
