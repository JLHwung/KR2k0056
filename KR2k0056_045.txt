# -*- mode: mandoku-view; -*-
#+TITLE: 貴州通志
#+DATE: 2015-08-24 22:43:16.699291
#+PROPERTY: ID KR2k0056
#+PROPERTY: BASEEDITION WYG    
#+PROPERTY: JUAN 卷四十五
<pb:KR2k0056_WYG_045-1a>¶
欽定四庫全書¶
　貴州通志卷四十五¶
　藝文¶
　　五言律¶
　　唐¶
　　送崔員外黔中監選　　　　　　綦母潛¶
　　持衡出帝畿星指夜郎飛神女雲迎馬荆門雨濕¶
　　衣聽猿收淚罷繫鴈待書稀蠻貊雖殊俗知君肝¶
<pb:KR2k0056_WYG_045-1b>¶
　　膽微¶
　　送上官侍御赴黔　　　　　　　李嘉祐¶
　　莫向黔中路令人到欲迷水聲巫峽裏山色夜郎¶
　　西樹隔朝雲合猿窺曉月啼南方饒翠羽知爾飲¶
　　清溪¶
　　送侯侍御黔中充判官　　　　　劉長卿¶
　　不識黔中道今看遣使臣猿啼萬里路鳥似五湖¶
　　人地逺官無法山深俗豈淳須令荒徼外亦解懼¶
<pb:KR2k0056_WYG_045-2a>¶
　　埋輪¶
　　黔中書事　　　　　　　　　　竇　羣¶
　　萬事非京國干山擁麗譙佩刀看日曬賜馬傍江¶
　　調言語多重譯壺觴每獨謠沿流如著翅不敢問¶
　　歸橈¶
　　寄黔府竇中丞　　　　　　　　羊士諤¶
　　漢臣旌節貴萬里䕶牂柯夏月天無暑秋風水可¶
　　波朝衣蟠艾綬戎幕偃雕戈滿歲歸龍闕良哉佇¶
<pb:KR2k0056_WYG_045-2b>¶
　　作歌¶
　　初離黔中泊江上　　　　　　　李　頻¶
　　去去把青桂平生心不違更蒙蓮府辟兼脱布衣¶
　　歸霽岳明殘雪清波漾落暉無窮幽鳥戲時向棹¶
　　前飛¶
　　黔中酬同院韋判官　　　　　　李　頻¶
　　平生同所爲相遇偶然遲各著青袍後無歸白社¶
　　期江流來絶域府地管諸夷聖代都無事從公且¶
<pb:KR2k0056_WYG_045-3a>¶
　　賦詩¶
　　自黔中東歸旅次淮上　　　　　李　頻¶
　　行旅本同愁黔吳復阻修半年方中路窮節到孤¶
　　舟夕靄&KR0183;陰野晨光動積流家山一夜夢便是昔¶
　　年遊¶
　　黔中罷職過峽州題田使君北樓　李　頻¶
　　巴中初去日已過使君留及得尋東道還陪上北¶
　　樓江衝巫峽出橋過洛宫收好是從戎罷看山覺¶
<pb:KR2k0056_WYG_045-3b>¶
　　自由¶
　　寄黔南李校書　　　　　　　　許　棠¶
　　從戎巫峽外吟興更應多郡響蠻江漲山昬蜀雨¶
　　過公筵饒越味俗土尚巴歌中夜懷吳夢知經灧¶
　　澦波¶
　　送人尉黔中　　　　　　　　　周　繇¶
　　盤山行幾驛水道復通巴峽漲三川雪園開四季¶
　　花公庭飛白鳥官俸請丹砂知尉黔中後髙吟採¶
<pb:KR2k0056_WYG_045-4a>¶
　　物華¶
　　宋¶
　　送鮮于秘丞通判黔州　　　　　梅堯臣¶
　　壺頭山下俗巴婦曲中聽汲井熬鹽白燒田種穀¶
　　青巖風來虎嘯江雨過龍腥事簡能談者揚雄所¶
　　草經¶
　　元¶
　　貴州　　　　　　　　　　　　范　梈¶
<pb:KR2k0056_WYG_045-4b>¶
　　離思久不愜幽情晚旋添天宜明月獨山與宿雲¶
　　兼蛩語通支柱蛛絲映捲簾若無光霽在何以破¶
　　朱炎¶
　　明¶
　　和祁順遊西峽韻　　　　　　　周　瑛¶
　　溪洞入玲瓏尋山半是空松篁山鬼路烟雨水仙¶
　　宫人立紅塵外馬行綠水東忽聞黄太史詩句落¶
　　黔中¶
<pb:KR2k0056_WYG_045-5a>¶
　　清平道中　　　　　　　　　　杭　淮¶
　　亦知春久去花尚滿陵岡小朶穿籬白微風過馬¶
　　香清平蒙伐罪苖獞識尊王鹽米通吳蜀人今無¶
　　異方¶
　　鎮逺喜即舟　　　　　　　　　杭　淮¶
　　連山霧不開壑轉一溪廻洶洶奔湍下濛濛細雨¶
　　來巫山疑有峽灧澦不成堆撇旋看舟子乗流亦¶
　　快哉¶
<pb:KR2k0056_WYG_045-5b>¶
　　元日新添喜晴　　　　　　　　楊　慎¶
　　白日臨元歳新雲放曉晴城窺氷壑逈樓射雪峯¶
　　明客鯉何時到賓鴻昨夜驚離心似蔓草處處逐¶
　　春生¶
　　平溪道中　　　　　　　　　　何景明¶
　　徙倚平溪館天高秋氣清水螢光不定山籟響難¶
　　平夜火雲間戍寒松江上城終宵無夢寐高枕聽¶
　　灘聲¶
<pb:KR2k0056_WYG_045-6a>¶
　　過鎮逺　　　　　　　　　　　何景明¶
　　地僻光揺落空亭長緑莎山川連蜀道市井雜夷¶
　　歌旅篋衣裳少秋程風雨多無人相問訊盡日撫¶
　　寒柯¶
　　古郡青山下經過駐使車土官迎詔拜蠻客望城¶
　　遮疊嶂營孤壘清江繞百家晚來官署裏獨坐咏¶
　　皇華¶
　　寥落古城池斜光照戍旗關臨苗子砦洞入長官¶
<pb:KR2k0056_WYG_045-6b>¶
　　司殊俗終難近蠻音久易知踟躕暮江上又是仲¶
　　秋時¶
　　安南　　　　　　　　　　　　何景明¶
　　﨑嶇踰嶺路到郭已昬鐘城險苗難越關高賈不¶
　　通郊烟秋牧馬崖日煖收蜂民俗殊中域生涯亦¶
　　頗同¶
　　查城十五夜對月　　　　　　　何景明¶
　　中秋看月色移席又前楹河漢三更沒關山萬里¶
<pb:KR2k0056_WYG_045-7a>¶
　　明風烟依獨戍砧杵閉空城此夜髙堂上多應念¶
　　逺征¶
　　天上何所有團團白玉盤可憐秋半月只是客中¶
　　看影直朱樓午輪高青瘴寒美人何處共光影隔¶
　　雲端¶
　　小市無兼味隣家酒亦慳佳期三五夕逺客萬重¶
　　山霄漢分秋色風塵照旅顔去年當此夜坐對紫¶
　　薇間¶
<pb:KR2k0056_WYG_045-7b>¶
　　鎮逺署　　　　　　　　　　　徐九臯¶
　　邅廻沅浦曲轉入夜郎天路出浮雲上山懸飛葢¶
　　前烟霏開逺戍林薄帶長川羽檄宵來急横戈欲¶
　　按邊¶
　　過善化寺　　　　　　　　　　夏　言¶
　　月向潭中靜泉從雲外流寺門通徑曲樓閣傍崖¶
　　幽掃石懷留偈慿軒一散愁偶來得竒賞忘却入¶
　　遐&KR1101;¶
<pb:KR2k0056_WYG_045-8a>¶
　　板橋　　　　　　　　　　　　龍　遂¶
　　行部當長夏停軒靜野埃暗雲侵座入横翠度墻¶
　　來啼鳥窺戎斾飛花落酒杯蠻烟村市集物色足¶
　　徘徊¶
　　關索嶺　　　　　　　　　　　孫　璽¶
　　萬里雲南路三年始得歸野梅渾破蕚官栁半垂¶
　　絲嶺峻盤空險城尖疉石危邊江據形勝天畔控¶
　　諸夷¶
<pb:KR2k0056_WYG_045-8b>¶
　　軍中酬焦學使過予思南别署有懷見寄¶
　　　　　　　　　　　　　　　　田汝成¶
　　誰道軍中樂徒勞物外吟朔風凄鼓角嘉節罷登¶
　　臨草閣依山逈江梅映雪深無由欵高駕愁絶暮¶
　　雲心¶
　　烏蠻灘　　　　　　　　　　　田汝成¶
　　一葉中流下千山兩岸開黿鼉吹浪轉燕雀受風¶
　　廻巨石迎船出啼猿近客哀從來輕險絶涉此寸¶
<pb:KR2k0056_WYG_045-9a>¶
　　心摧¶
　　自炎方驛暮宿亦資孔　　　　　萬士和¶
　　遠道資人力扶持萬嶺中仗隨徒𨽻亂輿放僕夫¶
　　空雲動嵐移黒霞收樹斂紅祗貪趨館宿未暇泣¶
　　途窮¶
　　送陸給事燦謫都勻驛　　　　　黄甫汸¶
　　國論何年定鄉心此夕揺鴈飛天畔驛龍隱日南¶
　　橋謫宦恩非薄居夷路詎遥誰憐梁太傅淚灑漢¶
<pb:KR2k0056_WYG_045-9b>¶
　　文朝¶
　　象鼻嶺　　　　　　　　　　　吳國倫¶
　　山形如象鼻磵道擬蠶叢筏渡千崖底車旋萬石¶
　　中短亭微上月鳴瀑逺生風白髪悲行險乾坤一¶
　　轉蓬¶
　　署中登閣望雪　　　　　　　　吳國倫¶
　　署閣擁城心羣峯䕶玉林彤雲一夜合積雪九夷¶
　　深白髪寒相照清樽欵自斟幽蘭意不淺蕭瑟向¶
<pb:KR2k0056_WYG_045-10a>¶
　　鳴琴¶
　　碧雲洞　　　　　　　　　　　吳國倫¶
　　何意盤江外乾坤更一丘却令驄馬使早爲碧雲¶
　　留煮石顔堪駐巢松蹟故幽種𤓰成五色不忝邵¶
　　平侯¶
　　王闇齋先生隱居高真菴屬贈　　吳國倫¶
　　不覩遺榮賦誰知好道心巢雲開石室采露入青¶
　　林遂與世人絶杳然仙路深浮丘如可遇吾意亦¶
<pb:KR2k0056_WYG_045-10b>¶
　　招尋¶
　　夜過髙真觀訪闇齋不值　　　　吳國倫¶
　　爲覔遊仙侣重過禮斗壇松雲開閴寂蘿月䕶高¶
　　寒葉落疑捐珮泉鳴憶洗丹盈庭霞似雪益作剡¶
　　溪看¶
　　聖夀寺　　　　　　　　　　　孫應鰲¶
　　空城存古寺寂寞已無僧獨有横經客時分供佛¶
　　燈淡雲盤老桂寒日隱荒藤斟酌談時事相看百¶
<pb:KR2k0056_WYG_045-11a>¶
　　感增¶
　　平旦草堂詠懷　　　　　　　　孫應鰲¶
　　中野霞千片前峯翠萬重分襟披小草結屋倚高¶
　　松懶尚儲新釀貧爲具宿舂村居無外户一任白¶
　　雲封¶
　　雅歌軒除夕感懷　　　　　　　嚴　清¶
　　更試終何補蹉跎忽歳除長途憐四牡逺水憶雙¶
　　魚地瘠宜覊處官閒勝索居棣花今欲韡矯首倍¶
<pb:KR2k0056_WYG_045-11b>¶
　　躊躇¶
　　牂柯路　　　　　　　　　　　葛一龍¶
　　苦雨風凄凄頑雲墮惡溪警柝響晝堡束薪防夜¶
　　蹊路從虎穴出家愧鹿門擕僕夫欣涉水一洗没¶
　　脛泥¶
　　昨日　　　　　　　　　　　　葛一龍¶
　　昨日度牂柯神竒應接多漆城新化石碧牖下懸¶
　　河山鬼嘯風去雲君乗雨過晚從晴處宿煖酒趂¶
<pb:KR2k0056_WYG_045-12a>¶
　　苗歌¶
　　平越山中　　　　　　　　　　葛一龍¶
　　不見鳥飛還只愁天壓山泥行穿谷底火食到人¶
　　間澗影石千怪秋光花一班偶聞譚過虎色變戒¶
　　前攀¶
　　月山寺　　　　　　　　　　　趙之屏¶
　　石透長溪雨人穿半壁烟蠻村沒瘴草古寺斷荒¶
　　田世事愁為病浮生拙是賢孤忠能自許彈鋏動¶
<pb:KR2k0056_WYG_045-12b>¶
　　髙天¶
　　再憇飛雲巖　　　　　　　　　江盈科¶
　　郵亭依梵刹古壑傍人烟泉滴渾疑雨崖浮不碍¶
　　天蘚深埋舊刻藤老長新顛車馬重來日登臨憶¶
　　往年¶
　　華嚴洞寺　　　　　　　　　　江盈科¶
　　一壑藏幽境羣山繞梵宫鳥窺僧竈飯猿掛洞門¶
　　松石溜晴疑雨爐烟午颺風塵蹤憐碌碌小憇且¶
<pb:KR2k0056_WYG_045-13a>¶
　　從容¶
　　觀音山絶頂　　　　　　　　　黄　堂¶
　　荒林聳碧岑久坐靜禪心不雨苔常濕無雲洞自¶
　　陰僧閒祗樹冷鳥語落花深高陽有伭度支遁足¶
　　相尋¶
　　嵇公泉次李渭韻　　　　　　　李培初¶
　　選勝近魚峽題詩憶昔賢披雲循古道倚石聽鳴¶
　　泉攀幽乗逺興問道愧流年坐起前山月松髙白¶
<pb:KR2k0056_WYG_045-13b>¶
　　鶴眠¶
　　華嚴洞　　　　　　　　　　　史旌賢¶
　　古洞誰初闢翛然無住心偶緣丹竈入因識白雲¶
　　深風鐸傳空谷松鐃落梵音賢愚如許軰吾意正¶
　　蕭森¶
　　文筆山　　　　　　　　　　　祁　順¶
　　巨筆卓晴峯天然制度工雲霞糚五色風雨助三¶
　　紅脱頴非囊底生花似夢中流年多少恨終日漫¶
<pb:KR2k0056_WYG_045-14a>¶
　　書空¶
　　飛雲巖　　　　　　　　　　　郭子章¶
　　萬丈闢巖扄浮雲去復停幻裝螺髻碧巧綴石痕¶
　　青老樹清堪掬飛泉靜可聽凭欄紆逺望暫博客¶
　　懷醒¶
　　靜黎洞　　　　　　　　　　　郭子章¶
　　皮林甫罷兵振旅入黄平山繞猿聲近江環雉堞¶
　　清連空岩洞響向晚暮烟生徙倚禪壇下憑欄寄¶
<pb:KR2k0056_WYG_045-14b>¶
　　野情¶
　　雙明洞　　　　　　　　　　　黄　閣¶
　　天外鍾佳勝偏憐闢地開懸崖鳴一鳥虚谷響如¶
　　雷水自羣峯落人從曲徑囘寄言車馬客知否是¶
　　仙臺¶
　　黔中雜咏　　　　　　　　　　王士昌¶
　　南服天垂盡銅標向此分洞中厖吠日天半犢耕¶
　　雲蠻語逢人譯夷歌到處聞干戈新戰後殘照幾¶
<pb:KR2k0056_WYG_045-15a>¶
　　家村¶
　　極樂菴　　　　　　　　　　　黄龍光¶
　　正有塵勞苦來尋極樂菴玻璃千佛照空寂萬山¶
　　涵香染蓮花妙僧依净土參何年仙子跡吹笛度¶
　　鸞驂¶
　　涵碧潭　　　　　　　　　　　李時華¶
　　一水繞山城曾將洗甲兵秋波涵碧玉春漲㸃紅¶
　　英龍卧歸雲濕犀沉夜月明寒潭深萬丈徹底本¶
<pb:KR2k0056_WYG_045-15b>¶
　　來清¶
　　安莊夜聞警　　　　　　　　　謝三秀¶
　　鼙鼓中宵急愁聞戰伐頻數家出灰燼一郡入荆¶
　　榛地亂難為客途窮耻傍人披衣待明發華髪鏡¶
　　中新¶
　　村行即事　　　　　　　　　　謝三秀¶
　　十里荒村路尋幽到薜蘿陂寒菰葉少籬晚豆花¶
　　多廢寺紛蟲網貧家靜雀羅老翁晞髪坐相對説¶
<pb:KR2k0056_WYG_045-16a>¶
　　干戈¶
　　送吳使君攝八畨郡事　　　　　謝三秀¶
　　才子飄零久今看治郡功地當三楚盡山到八畨¶
　　雄詞賦霜毫裏桑麻露冕中孤城饒吏隱解帶聽¶
　　松風¶
　　黎峨　　　　　　　　　　　　寗相武¶
　　曠心投逺曙四野接孤烟隔樹湖光滿穿雲瀑影¶
　　懸草香山氣合苔古石痕連夢境曾過此應知有¶
<pb:KR2k0056_WYG_045-16b>¶
　　夙縁¶
　　貴筑憇越孝亷别業　　　　　　范　汭¶
　　結宇數峯間泓渟一水灣谷風過午冷原樹入秋¶
　　閒苔動頳鱗戲花揺翠羽還誰知于役者彌日此¶
　　開顔¶
　　讀鐡橋圖記　　　　　　　　　王思任¶
　　水折三江裏橋飛百濮間化民無訟獄贈客有江¶
　　山制鐡龍能避銷兵虎自閒金城方畧壯常鎮九¶
<pb:KR2k0056_WYG_045-17a>¶
　　疑關¶
　　出黔途次漫興　　　　　　　　尹　伸¶
　　日日思歸去今成如此歸貪趨王儉府愧息丈人¶
　　機用舍從時論馳驅與願違生還差可喜風日駛¶
　　驂騑¶
　　渡鐡橋　　　　　　　　　　　楊繩武¶
　　屹立盤江滸飛梁繫半空九臯來瑞鶴一澗飲長¶
　　虹翻浪鯨鯢吼奔雲車馬通我非題柱客蹤跡感¶
<pb:KR2k0056_WYG_045-17b>¶
　　飄蓬¶
　　題鐵橋　　　　　　　　　　　陳士竒¶
　　瘴水春猶早炎方日未齊虎當官路鬭猿掛驛樓¶
　　啼繩鎻金沙界橋飛乳洞梯當年無寶筏腸斷夜¶
　　郎西¶
　　過安南　　　　　　　　　　　龍文光¶
　　絶頂見孤城征驂向曉行鳥啼多異響花發不知¶
　　名石澗閒雲碓山田趂火耕愁聞耆老説三月未¶
<pb:KR2k0056_WYG_045-18a>¶
　　曾晴¶
　　碧雲洞　　　　　　　　　　　趙天佑¶
　　依舍千重樹連城百囀鶯勝遊常近郭吾意欲通¶
　　名竹色窮詞賦山靈識性情慿誰祈岳手爲寫輞¶
　　川屏¶
　國朝¶
　　遊東山寺韻　　　　　　　　　黄敬璣¶
　　古刹東山上蕭條兵火餘秋聲連逺壑酒興滿幽¶
<pb:KR2k0056_WYG_045-18b>¶
　　廬翠色當忩合雲光映座虛天涯正好客不必賦¶
　　無魚¶
　　秋日旅懷　　　　　　　　　　李良年¶
　　懶作丘園卧幽尋住此邦漏知天近蜀低見斗垂¶
　　忩隔水聞寒杵踈籬帶逺江因風思舊隱新鴈幾¶
　　雙雙¶
　　平越禮斗亭　　　　　　　　　彭而述¶
　　何處覔丹鼎苔荒舊石梯隂林飛鳥過畫棟古蟲¶
<pb:KR2k0056_WYG_045-19a>¶
　　題物色勞英主窮追到海西至今禮斗處俯瞰萬¶
　　山低¶
　　中河洞對月　　　　　　　　　張𢎞猷¶
　　月到招提靜清光隔岸看峯高輪影障水濶露華¶
　　漙暝色通幽徑春流響急湍坐聽鐘漏盡返照佛¶
　　樓寒¶
　　築邑城　　　　　　　　　　　丘元武¶
　　按轡城頭路參差石磴斜平雲連野水霜木俯官¶
<pb:KR2k0056_WYG_045-19b>¶
　　衙風落天邊鴈秋悲日暮笳逢人多卉服珍重問¶
　　桑麻¶
　　中和寺　　　　　　　　　　　林華晥¶
　　山意諸天雨溪痕獨木橋遡流知菜葉開徑折蘆¶
　　條筧接香泉到茶成禮樹遥太平如不隔鐘鼓自¶
　　昏朝¶
　　暮秋遊照壁山　　　　　　　　吳廷正¶
　　孤嶂開僧舍山門碧蘚侵遊人不到處吾軰獨登¶
<pb:KR2k0056_WYG_045-20a>¶
　　臨黄葉尊前樹清秋客裡心黔南風日好只是憶¶
　　山陰¶
　　平越道中望三丰影　　　　　　潘　馴¶
　　仙在山之後焉能預寫真定知無色處先有不亡¶
　　身羽化亦已久兹形何尚新始知惟肖者反是再¶
　　來人¶
　　鎮逺舟行　　　　　　　　　　彭始奮¶
　　到來黔地盡人語隔溪東孤驛微茫裏寒流隱見¶
<pb:KR2k0056_WYG_045-20b>¶
　　中灘髙常畏石舟小不須風寂寞何王殿岩花强¶
　　自紅¶
　　偏橋至鎮逺　　　　　　　　　張一鵠¶
　　有水可乗筏其如難渡何不辭車馬憊還怯虎狼¶
　　過楚水偏橋盡黔山平越多城陰最慘淡一路少¶
　　田禾¶
　　宿太平菴是日至新添衛　　　　張一鵠¶
　　僕御荒疆少牂柯戰壘殘蟲迎秋作響水激石生¶
<pb:KR2k0056_WYG_045-21a>¶
　　湍黒霧連雲暗青山背日寒莫言烟瘴苦久役厭¶
　　征鞍¶
　　炎方驛道中　　　　　　　　　髙　晫¶
　　秋色來何極逺山接近山松穿雲滴翠花過雨飛¶
　　斑鳥道烽烟外柴門蠻僰間盤江千萬轉祗自照¶
　　愁顔¶
　　鸚鵡寺　　　　　　　　　　　田　雯¶
　　去地數千尺御風天際行空中鸚鵡寺何處鷓鴣¶
<pb:KR2k0056_WYG_045-21b>¶
　　聲嵐漲羣峯失霞鋪逺水明前山雲不斷片片馬¶
　　蹄生¶
　　送李遜五舍人　　　　　　　　田　雯¶
　　九月驚寒早驅車别夜郎青山遮馬首紅葉壓行¶
　　裝蘆酒村蒭賤梅花驛館荒金門臣朔飽贈爾數¶
　　檳榔¶
　　秋日遊漏趵泉　　　　　　　　衛既齊¶
　　靈泉不盈掬時縮復時盈脉脉元精合鱗鱗細浪¶
<pb:KR2k0056_WYG_045-22a>¶
　　生似徴潮汐信因悟卷舒情徙倚塵機息凭欄欲¶
　　濯纓¶
　　黔中雜咏　　　　　　　　　　張履晉¶
　　賦難登禹貢版止𨽻周官無海魚鹽嗇重山虎豹¶
　　蟠司農煩粟帛開府集衣冠願覩垂裳化虞廷再¶
　　舞干¶
　　甲子三月貴陽汪使君載酒邀同吳參軍遊東山¶
　　　　　　　　　　　　　　　　黄元浩¶
<pb:KR2k0056_WYG_045-22b>¶
　　共赴尋山約山行午欲晴嶺腰猶接寺雨脚已離¶
　　城危磴苔衣滑繁花石縫生到門參古佛鐘皷半¶
　　空鳴¶
　　醉與山門别無愁沾濕歸急揮風色過截住雨聲¶
　　飛馬已辭青嶂僧猶立翠微晚鐘崖上落囘望思¶
　　依依¶
　　遊憑虛洞　　　　　　　　　　越　珃¶
　　一龕藏古洞陟磴探其幽雲氣忽然合天風吹不¶
<pb:KR2k0056_WYG_045-23a>¶
　　休險逾累黍力幻失五丁謀攬勝兹方始已居最¶
　　上籌¶
　　水月庵訪友　　　　　　　　　譚　瑞¶
　　自昔繙經處重來伴客吟編籬花滿徑傍水竹成¶
　　林鐘靜僧初定情空境自深留連溪上月探取滌¶
　　塵襟¶
　　水月庵　　　　　　　　　　　唐肇健¶
　　兹庵饒野趣四面俯漣漪客少苔蘚嫩僧慵佛火¶
<pb:KR2k0056_WYG_045-23b>¶
　　遲茶㕑依水結蓮座鑿山支靜極晨昏候梵聲雲¶
　　外吹¶
　　九日登東山　　　　　　　　　劉逺譽¶
　　欲將秋盡覽極力上崔嵬㕍陣連雲結風濤逐樹¶
　　來捫碑觀舊句坐石掃蒼苔天氣重陽好迎人菊¶
　　正開¶
　　送許竹隱之任思州　　　　　　汪　琬¶
　　故國兵戈滿長途雨雪滋當予去官日值爾逺行¶
<pb:KR2k0056_WYG_045-24a>¶
　　時芳草投書渚叢篁鼓瑟祠好從登眺處遥爲寄¶
　　相思¶
　　萬聖山　　　　　　　　　　　許　虬¶
　　丹砂勾漏覔絳雪更堪餐不借峩眉嶺長依玉露¶
　　盤穿花麋角煖巢樹鶴裳寒簾捲先疑曉清光萬¶
　　古傳¶
　　松巋寺(寺舊在深山/今臨新路)　　　　　　高其倬¶
　　溪色澄無滓嵐光翠欲流幾盤松外徑一牖竹間¶
<pb:KR2k0056_WYG_045-24b>¶
　　樓鐘放依岩殷雲停爲客留髯僧同一笑蹤跡愧¶
　　藏舟¶
　　山家　　　　　　　　　　　　高其倬¶
　　逕有於莬跡林多格磔音踈烟通屋角凸石露田¶
　　心懷土生涯薄謀家意念深依仁還望歳循政等¶
　　甘霖¶
　　普安道中　　　　　　　　　　常　安¶
　　水勢盤州好三溪滙一溪路窮山向背人倦驛高¶
<pb:KR2k0056_WYG_045-25a>¶
　　低密樹遮輿幰飛雲襯馬蹄南中山硉矹日擬上¶
　　丹梯¶
　　再行龍里遇風雨　　　　　　　常　安¶
　　一綫天開塹前峯接後峯寒崖飛白練空谷老青¶
　　松雨過秋容淡烟平驛路封重行雲竇裏衝破萬¶
　　千重¶
　　上元前三日遊黔靈山　　　　　晏斯盛¶
　　深窈同盤谷陰森少六塵探泉從曲折看竹每逡¶
<pb:KR2k0056_WYG_045-25b>¶
　　巡簷積舊年雪堂開元夜春餘寒怯中座傾榼醉¶
　　來頻¶
　　杳靄探何極嚴城近可凭平疇流㶁㶁雉堞齒稜¶
　　稜梅柳猶含雨松杉未脱氷行㕑烟散後天半有¶
　　春燈¶
　　題來仙閣　　　　　　　　　　錢元昌¶
　　朗吟人不識别却岳陽樓直訪黔山勝無如雪洞¶
　　幽塵清開法界機靜見瀛洲片刻飛雲駐仙風萬¶
<pb:KR2k0056_WYG_045-26a>¶
　　古流¶
　　傑閣凌虚構䖍心祝瓣香祥烟通四面爽氣接三¶
　　光欲迓乗雷駕先瞻渡海航自今來往數即此是¶
　　仙鄉¶
　　排律¶
　　明¶
　　碧雲洞　　　　　　　　　　　孫應鰲¶
　　早罷荆門鎮言尋石户耕風塵閒老眼丘壑淡秋¶
<pb:KR2k0056_WYG_045-26b>¶
　　情忽枉騷人劄深懐勝地盟洞泉開僻壤詞賦振¶
　　韶韺一徑層林入千巖曲竇平軒忩含宿潤箭括¶
　　引新晴雪障羅青壁霞標帶赤城龍蟠潭隱隱猿¶
　　嘯谷碀碀五韙俱旌美千竒不辨名鬼神留斧鑿¶
　　造化見生成日淨沉朝彩天澄起夜聲蔚藍盤島¶
　　嶼花鳥映空明信矣遺塵世悠然薄太清念心思¶
　　得象閲世欲餐英何日搴裳去同君策杖行鈎𤣥¶
　　舒雅况發興出髙評獨往探牛斗相知洽弟兄斯¶
<pb:KR2k0056_WYG_045-27a>¶
　　遊如可遂豈羨接蓬瀛¶
　　太虛洞　　　　　　　　　　　韓仲雍¶
　　磴路逶迤上岩扉杳靄窺澄霞漾飛蓋新月隱横¶
　　坻地主勤供帳山僧逺執覊燭天紛雉炬殷地動¶
　　鼉吹綠荔懸眥迥丹梯置足欹陰房愁涅袂温室¶
　　競揚綦雪色疑伭乳烟光逗紫帷牀爲龍卧處穴¶
　　是鳯來時擁徑成三秀堆峯列九嶷玲瓏連不斷¶
　　廻曲到還離佛座輝珠絡仙臺暗碧滋雙林初止¶
<pb:KR2k0056_WYG_045-27b>¶
　　觀六道宛低眉通氣理非謬雕形工若爲莫須驚¶
　　造物直欲問庖羲舉策家風劭無蹊國步竒勝情¶
　　輕捫陟名士暢追隨歩幄重徴伎花宫再引巵接¶
　　䍦拚倒著玉漏且催遲¶
　　玉池　　　　　　　　　　　　趙　釴¶
　　疊石圍池水誅茅結舫亭偶然成野趣曠矣勝郊¶
　　坰開鑿何人力幽深本地靈兩堤新樹緑萬㸃舊¶
　　山青&KR0444;窕牛羊徑瀠洄鷗鷺汀花繁添滉漾月出¶
<pb:KR2k0056_WYG_045-28a>¶
　　照清泠心逺少塵事何須慕四溟¶
　　送周子賢按貴州　　　　　　　薛　蕙¶
　　萬里牂柯路炎洲百粤南懸梯穿鳥道流沫下龍¶
　　潭赤坂黿鼉出𤣥厓日月含虹霓蒸海氣烟霧灑¶
　　春嵐飛&KR1702;縁篁竹垂猿墮石楠橘花香細細藤刺¶
　　緑𣯶𣯶嶺外青驄馭臺中白筆簪秦冠高鐵柱漢¶
　　節照金函行邁應多暇登臨素所耽江山吟謝客¶
　　物色助清談送逺都無緒憂時且不堪安危廷諍¶
<pb:KR2k0056_WYG_045-28b>¶
　　地遲子促朝參¶
　　金芝亭　　　　　　　　　　　劉應麒¶
　　王師若時雨草木亦蕃滋共道中丞署雙蟠五色¶
　　芝芬芳蘭弈葉掩映樹連枝道路壺漿後轅門燕¶
　　喜時歌應階寶鼎茹可駐仙姿蒟醬兼筇杖窮兵¶
　　空爾爲¶
　　七言律¶
　　唐¶
<pb:KR2k0056_WYG_045-29a>¶
　　送王十五判官扶侍還黔中　　　杜　甫¶
　　大家東征逐子囘風生洲渚錦帆開青青竹笋迎¶
　　船出白白江魚入饌來離别不堪無限意艱危須¶
　　仗濟時才黔陽信使應稀少莫怪頻頻勸酒杯¶
　　送義舟師却還黔南(並引/)　　　　劉禹錫¶
　　　黔之鄉在秦楚爲爭地近世人多過言其幽荒¶
　　　以談笑聞者又從而張皇之猶夫束藴逐原燎¶
　　　或近乎語妖適有沙門義舟道黔江而來能畫¶
<pb:KR2k0056_WYG_045-29b>¶
　　　地爲山川及條其風俗纎悉可信且曰貧道以¶
　　　一錫遊他方衆矣至黔而不知其逺始遇前節¶
　　　使而聞今節使益賢而文故其佐多才士麾圍¶
　　　之下曳裾秉筆彬然與兎園同風蕃僧以外學¶
　　　嗜篇章時或攝衣爲末至客其來也約主人乗¶
　　　秋風而還今乞詞以颺之如捧意珠行住坐卧¶
　　　知相好耳余曰唯命筆爲七言以應之¶
　　黔江秋水漫雲霓獨泛慈航路不迷猿狖窺齋林¶
<pb:KR2k0056_WYG_045-30a>¶
　　葉動蛟龍聞咒浪花低如蓮半偈心常悟問菊新¶
　　詩手自擕常説麾圍似靈鷲却將山屐上丹梯¶
　　將赴黔州先寄本府中丞　　　　李　頻¶
　　八月瞿塘到底翻孤舟上得已消魂幕中職罷猶¶
　　趨府闕下官成未謝恩丹嶂聳空無過鳥青林覆¶
　　水有垂猿感知肺腑終難説從此辭歸便掃門¶
　　寄黔中王從事　　　　　　　　羅　隱¶
　　故人刀筆事軍書南轉黔江半月餘别後鄉闗情¶
<pb:KR2k0056_WYG_045-30b>¶
　　幾許近來詩酒興何如貪將醉袖吟鶯谷不把瑶¶
　　緘附鯉魚近日舉觴君莫問生涯牢落鬢蕭疎¶
　　元¶
　　過七星闗　　　　　　　　　　李　京¶
　　七星闗上一囘頭遥望鄉闗路阻修欲向雲山攀¶
　　北斗不辭鞍馬過南州兩厓斬壁連天起一水漂¶
　　花出洞流聞道清時無瘴癘行人經此不須愁¶
　　過牂柯江　　　　　　　　　　李　京¶
<pb:KR2k0056_WYG_045-31a>¶
　　歸歟何日是真歸慙媿山林與願違垂老八千餘¶
　　里謫囘頭四十九年非窮邊野水黄雲渡夢裏田¶
　　家白板扉珍重沙禽頻見下也應知我久忘機¶
　　明¶
　　善應橋　　　　　　　　　　　沈　朂¶
　　飛石攢空若畫成跨溪環洞巧經營水從玉蝀腰¶
　　間過人在金鰲背上行應有素書堪進履豈無駟¶
　　馬更題名適來偶倚危欄看偏喜滄浪可濯纓¶
<pb:KR2k0056_WYG_045-31b>¶
　　碧雲洞　　　　　　　　　　　楊　彛¶
　　山腰誰作洞門開絶谷層巒亦壯哉滿地白雲無¶
　　徑路一溪流水隔塵埃欲從阮肇登仙去曾見初¶
　　平叱石來勝覽於人隨處有何須海上覔蓬萊¶
　　碧雲洞　　　　　　　　　　　蔣宗魯¶
　　雲水南明萬象天竒蹤異宇洞中𤣥瑶壇翠桂虬¶
　　龍見華葢丹崖鳷鵲旋澗道風泉開逺巘石門花¶
　　霧帶平川蓬瀛仙侣耽春勝對酌滄洲思爽然¶
<pb:KR2k0056_WYG_045-32a>¶
　　石阡書懷　　　　　　　　　　祁　順¶
　　男兒弧矢平生志厯遍中華到石阡椎髻卉裳荒¶
　　服地劍牛刀犢太平年雨餘山翠開圖畫夜靜泉¶
　　聲落管絃俗客不來公事簡倚忩頻和白雲篇¶
　　木閣箐　　　　　　　　　　　王守仁¶
　　痩馬支離緣絶塵連峯&KR0444;窕入層雲山村樹暝驚¶
　　鴉陣澗道雲深逢鹿羣凍合衡茅炊火斷望迷孤¶
　　塞暮笳聞正思講席諸賢在綘蠟清醅坐夜分¶
<pb:KR2k0056_WYG_045-32b>¶
　　武侯祠　　　　　　　　　　　王守仁¶
　　隔水樵漁亦幾家緣岡石徑入溪斜松林晚映千¶
　　峯雨楓葉秋連萬樹霞漸覺形骸忘物外未妨遊¶
　　樂在天涯頻來不用勞僧榻已借汀鷗一席沙¶
　　落日江波動客衣水南綠竹見巖扉漁人收網舟¶
　　初集野老忘機坐未歸漸覺林間棲翼亂想看天¶
　　北暮雲飛年年嵗晚常爲客閒殺西湖舊釣磯¶
　　六廣曉發　　　　　　　　　　王守仁¶
<pb:KR2k0056_WYG_045-33a>¶
　　初日曈曈似晚霞雨痕新霽渡頭沙溪深幾曲雲¶
　　藏峽樹老千年雪作花白鳥去邊廻驛路青厓缺¶
　　處見人家遍行竒勝纔經此江上無勞羨九華¶
　　過七盤嶺　　　　　　　　　　王守仁¶
　　鳥道縈紆下七盤古藤蒼木峽聲寒境多竒絶非¶
　　吾土時可淹留是謫官猶記邊烽傳羽檄近聞苗¶
　　俗化衣冠投簪實有居夷志垂白難承菽水歡¶
　　題興隆衛壁　　　　　　　　　王守仁¶
<pb:KR2k0056_WYG_045-33b>¶
　　山城高下見樓臺野戍參差暮角催貴筑路從峯¶
　　頂入夜郎人自日邊來鶯花夾道驚春老雉堞連¶
　　雲向晚開尺素屢題還屢擲衡南那有㕍飛囘¶
　　龍泉石徑　　　　　　　　　　王守仁¶
　　水花如練落長松雪際天橋隱白虹遼鶴不來華¶
　　表爛仙人一去石樓空徒聞鵲駕横秋夕漫説秦¶
　　鞭到海東移放長江還濟險可憐虛却萬山中¶
　　元夕　　　　　　　　　　　　王守仁¶
<pb:KR2k0056_WYG_045-34a>¶
　　故園今夕是元宵獨向蠻村坐寂寥賴有遺經堪¶
　　作伴喜無車馬過相邀春還草閣梅先動月滿虚¶
　　庭雪未消堂上花燈諸弟集重闈應念一身遥¶
　　南將軍廟　　　　　　　　　　王守仁¶
　　死矣中丞莫漫疑孤城援絶久知危賀蘭未滅空¶
　　遺恨南八如生定有爲風雨長廊嘶鐵馬松杉陰¶
　　霧捲龍旗英魂千載知何處歳歳邊翁賽旅祠¶
　　經盤江次劉元瑞韻　　　　　　杭　淮¶
<pb:KR2k0056_WYG_045-34b>¶
　　踰岡陟嶺兼多病臘盡春來不記程瘴水已知多¶
　　客淚窮山只是有人行縁崖晝霧愁俱黒觸馬春¶
　　花眼一明西蜀未知天下險老夫筋力盡南征¶
　　重安江晚渡　　　　　　　　　夏　言¶
　　重安江色清可憐江頭下馬渡江船黄茅野屋淡¶
　　秋日粉堞山城愁暮烟朱旗郵兵走相報繡衣使¶
　　者來行邊故人經年不見面何得萬里同尊前¶
　　烏撒衛九日　　　　　　　　　楊　慎¶
<pb:KR2k0056_WYG_045-35a>¶
　　百年身世苦辛行九日登臨感慨生鴻鴈未傳滇¶
　　海信茱萸偏動蜀山情空庭露白羣鴉散古木霜¶
　　黄獨鶴驚尊酒相思揺落地江湖不隔夢歸程¶
　　南庵　　　　　　　　　　　　王　訓¶
　　凈度招提舊結茅地偏應不逺塵囂山腰倒接城¶
　　邊路水口斜通閣外橋深院落花無客掃空門掩¶
　　日有誰敲忘懷好結蓮花社分付山僧早見招¶
　　澄江閣　　　　　　　　　　　程　㸅¶
<pb:KR2k0056_WYG_045-35b>¶
　　欲陟層巒路未通凭欄覽盡郡中峯前墟麥秀田¶
　　家宅隔岸芹香泮水宫雨霽有聲生翠竹日髙無¶
　　影覆蒼松省耕偶向澄江閣消受清凉一榻風¶
　　登香爐山　　　　　　　　　　汪　良¶
　　爐山之高高入雲嶙峋壁立無支分雄闗未許容¶
　　雙馬殺氣曾教走萬軍林翠濕衣人不覺猿聲嘯¶
　　壑客驚聞攀縁直到層巔立囘首相將日已曛¶
　　安莊道中　　　　　　　　　　何景明¶
<pb:KR2k0056_WYG_045-36a>¶
　　處處人家空薜蘿幾年凋弊擾干戈山過白水峯¶
　　巒峻路入盤江瘴癘多嶺徼土風連百粤郊原人¶
　　語雜諸羅側身西望看銅柱此地曾經馬伏波¶
　　新興　　　　　　　　　　　　何景明¶
　　蕭條窮巷掩荆扉立馬荒原見鳥飛城爲燒殘𨞬¶
　　市少地從戰後草萊肥燐生隂雨黄昏見鬼哭秋¶
　　山白日微却怪當年出師者豈無寸策逹戎機¶
　　烏撒道中　　　　　　　　　　萬士和¶
<pb:KR2k0056_WYG_045-36b>¶
　　地當髙處峯隨轉雲到窮時路更賖夏半火刀方¶
　　布種晚來牛馬不歸家瘴烟寒鎻蠻村樹嵐霧晴¶
　　迷客子槎干羽未能馴鬼國祗貪關市中鹽茶¶
　　送劉員外使黔中　　　　　　　李攀龍¶
　　牂柯萬里越王臺北眺中原秋色來江嶂忽分三¶
　　楚斷海天不盡百蠻開白雲使者乗軺過金馬祠¶
　　官擁節廻爲泛昆明誇上苑令知漢主自雄才¶
　　過盤江　　　　　　　　　　　杜　拯¶
<pb:KR2k0056_WYG_045-37a>¶
　　泛泛盤江三月天一篷瘴雨夜郎船渡頭草樹雲¶
　　垂鎻袖裏檳榔客自憐太液恩波勞夢想劍池春¶
　　水隔風烟臨流此際情何限極目湘雲思渺然¶
　　過層臺驛　　　　　　　　　　吳國倫¶
　　野潦奔鳴石徑斜疎林殘月見田家編籬半䕶卭¶
　　王竹築塢新移望帝花荒驛傍山連蜀道逺人重¶
　　譯問京華鄉音斷絶愁如夢何處髙風急暮笳¶
　　過白崖驛　　　　　　　　　　吳國倫¶
<pb:KR2k0056_WYG_045-37b>¶
　　箐林幽&KR0444;石巃嵸永日驅馳徼未窮驛道久通滇¶
　　蜀使居人猶雜漢夷風崖間板屋依雲架塞外芒¶
　　山人雨空赤水寧辭三峽逺雙魚爲寄楚江東¶
　　東山大觀樓　　　　　　　　　吳國倫¶
　　東山突兀雲爲巔百雉參差雙練懸入寺渾迷上¶
　　下界倚樓欲盡西南天江光逺浸九華玉石甲紛¶
　　披千葉蓮睥睨羣山解飛動誰當坐嘯清蠻烟¶
　　銅崖　　　　　　　　　　　　吳國倫¶
<pb:KR2k0056_WYG_045-38a>¶
　　雙江渡頭水磷磷孤嶼飛棹如有神天造中流一¶
　　柱觀地標何代三銅人野航送酒小於葉彩蝀當¶
　　磯重作綸莫道金焦獨形勝蠻山亦自無風塵¶
　　黔中雜詩　　　　　　　　　　江盈科¶
　　羣峯莾互插天遥旅魄都從一望銷蠻語兼傳紅¶
　　犵狫土風漸入紫薑苗耕山到處皆慿火出户無¶
　　人不佩刀一自播兵蹂躪後幾家茅屋入蕭條¶
　　何處關山是盡期馬蹄終日厯嶔嵜村墟寂寂寒¶
<pb:KR2k0056_WYG_045-38b>¶
　　烟火野鎮蕭蕭閃戍旗天斷不聞陽雁過雲深只¶
　　有嶺猿知我期漢吏寛文網莫把繁文縛屬夷¶
　　地險人稀物態凉蕭疎羸馬與牂羊綵繩貫貝苗¶
　　姬飾蠻錦裁衣衛士裝絶壁燒痕隨雨綠隔年禾¶
　　穗入舂香民間蓄積看如此那得公家咏積倉¶
　　一山如㦸一如環列嶂層層杳莫攀風雨豈無魑¶
　　魅嘯月明應有鶴笙還花苗所在營三窟草檄誰¶
　　人諭百蠻見説赤丸時報警天涯壯士盡凋顔¶
<pb:KR2k0056_WYG_045-39a>¶
　　黔陽署中雜咏　　　　　　　　江盈科¶
　　天涯髙閣幾囘慿林卧終然愧季鷹水碓似人舂¶
　　覺緩石牀如雪冷難勝鼠窺籬下初抽笋猿挂岩¶
　　前欲斷藤環視四山饒爽氣倩誰拄杖與同登¶
　　徙倚空亭石磴斜晚風容易掃殘霞蟻封土潤霑¶
　　新雨燕嘴泥香帶落花病後檢方親曬藥睡餘瀹¶
　　鼎自烹茶年光怕説如流水幾度春歸未到家¶
　　薛侍御出按貴州便道歸雲南省覲　唐時升¶
<pb:KR2k0056_WYG_045-39b>¶
　　繡衣持節出長安南入牂柯路萬盤重箐濕雲常¶
　　欲雨點蒼晴雪不知寒登車自埽豺狼跡遇客爭¶
　　彈獬廌冠遥憶樹頭新酒熟刺桐花下正承懽¶
　　川上學舍　　　　　　　　　　李　渭¶
　　高閣峯陰人獨立碧梧秋色滿江城松巒月落猿¶
　　啼冷雲路風凄鴈字驚紫塞未𫝊銷甲信玉樓猶¶
　　聽擣衣聲年年對菊誰無賦此日樽前意未平¶
　　葛鏡橋　　　　　　　　　　　郭子章¶
<pb:KR2k0056_WYG_045-40a>¶
　　麻哈江頭鎻碧波知君兩度布金多三春重壓雷¶
　　霆吼萬里如從枕席過澗底慿空連北斗夢中了¶
　　願謝維摩聖明許我東歸養酌酒平新問釣簔¶
　　餘慶玉虛洞　　　　　　　　　郭子章¶
　　玉虛古洞寂無隣洞口陰陰紫翠匀八百餘年狼¶
　　穴凈三千世界佛堂春凌空野鶴來巢閣解語山¶
　　魈畏近人更說瓊漿流道左濯纓潄齒一停輪¶
　　過餘慶司　　　　　　　　　　郭子章¶
<pb:KR2k0056_WYG_045-40b>¶
　　餘慶山行踏磴危幸逢春仲日遲遲荒村祭社仍¶
　　茅屋新户編門半竹籬夾道櫻桃開白蕋隔江楊¶
　　柳換新枝猶聞豺虎當吾路去去埋輪一問之¶
　　霽虹橋　　　　　　　　　　　郭子章¶
　　髣髴中流駕巨鰲獨撑春水跨江臯祗疑螮蝀垂¶
　　仙渚那畏蛟龍挾怒濤聲擊桃花紅漲偃色揺柳¶
　　樹綠雲髙千秋鎮逺行人頌不獨當年畫六韜¶
　　東山　　　　　　　　　　　　郭子章¶
<pb:KR2k0056_WYG_045-41a>¶
　　山接夷嵎曉日暉名山勝似此山稀天開巨鎮雲¶
　　常簇地擁雄圖瘴欲晞箐樹揺空金刹動江流遶¶
　　郭玉虹飛居然别墅堪招隱那得風塵學息機¶
　　銅鼓山　　　　　　　　　　　郭子章¶
　　嵬峩孤嶺矗城東羅甸猶髙漢相功岩谷深藏銅¶
　　鼓在天河一洗甲兵空峯蟠羽翼三分烈棠芾風¶
　　霜百代雄聞道幾廻陰雨夕餘音髣髴掛崆峒¶
　　武侯祠　　　　　　　　　　　郭子章¶
<pb:KR2k0056_WYG_045-41b>¶
　　曾從羅甸畫兵機七縱雄聲凜鐵衣銅鼓風雲藏¶
　　陣畧祠壇草木識天威雕闌俯瞰蠻烟凈綵棟遥¶
　　連蜀日輝鼎足未酬伊吕志千秋有恨鵲南飛¶
　　鸚鵡溪道中　　　　　　　　　李　瑞¶
　　廢垣幾處望中存楊柳青青蔭石門人爲冦侵先¶
　　避地犬知主去尚防村侵階流水隨渠滿依樹啼¶
　　鶯到日昏何事草塲成戰伐令人三嘆不能飱¶
　　七星關　　　　　　　　　　　梁　佐¶
<pb:KR2k0056_WYG_045-42a>¶
　　巉崖飛閣倚長空鑿石尋源誦禹功地迥黿門淘¶
　　晝雪天低蜃棟拂晴虹三巴西接虬龍靜六詔南¶
　　通象馬雄我欲乗風生羽翰星槎雲海泛飄蓬¶
　　别郭開府　　　　　　　　　　謝三秀¶
　　客情秋色共蒼蒼耐可離筵菊正黄爲訪杜蘅先¶
　　過楚敢云詞賦重遊梁孤猿夜嘯千峯月匹馬寒¶
　　嘶萬里霜前路總令知已在憐才誰似郭汾陽¶
　　春日泛舟牂江　　　　　　　　謝三秀¶
<pb:KR2k0056_WYG_045-42b>¶
　　江路分明㵲水灣汀花汀草破愁顔朝慿短棹乗¶
　　風去暮逐孤蓬載月還逸興尚餘尊酒在浮名不¶
　　及釣絲閒胡床箕踞逢多暇看遍南城十里山¶
　　宿西村　　　　　　　　　　　謝三秀¶
　　西村襆被酒初香寒逼莎鷄漸入牀深巷犬聲如¶
　　豹吠空田鶴影似人長山樓笛起家家月野浦砧¶
　　殘夜夜霜垂老生涯耕稼在衡茅吾擬托柴桑¶
　　送趙遜敏東歸　　　　　　　　宋　昻¶
<pb:KR2k0056_WYG_045-43a>¶
　　琴鶴先生樂自然故山歸去白雲邊柴門柳憶陶¶
　　元亮玉洞人迎葛稚川行色蒼茫䘤影外離情蕭¶
　　索酒杯前欲知别後相思意疎柳寒梅鎻暮烟¶
　　送楊知事　　　　　　　　　　宋　昻¶
　　江水澄清樹葉丹臨岐人送栢臺官十年幃幄參¶
　　機務一旦雲霄振羽翰風靜洞庭髙浪逺月明揚¶
　　子暮潮寒京華到日春光好花柳無邊馬上看¶
　　憶舊遊　　　　　　　　　　　宋　昱¶
<pb:KR2k0056_WYG_045-43b>¶
　　記得曾遊蜀路時西川人物盡相知聨鑣共訪揚¶
　　雄宅擕酒同登杜甫祠夜月樓臺飛逸興春風花¶
　　柳入新詩於今囘首真成暮獨立蒼苔有所思¶
　　圍中　　　　　　　　　　　　史永安¶
　　仗劍山墉羸馬孤手揮矢石下征襦可憐草木根¶
　　皮盡更苦巢窠雀鼠無萬里天髙心自靖四圍路¶
　　斷眼空枯望來節鉞皆臣子忍把封疆付豕狐¶
　　人工神庇兩無尤力戰孤城歳已週血染山河風¶
<pb:KR2k0056_WYG_045-44a>¶
　　景慘火連郊郭夕陽愁皇天有意培完節義士何¶
　　勞效泣囚留得此腔忠憤在好隨張許共千秋¶
　　思南道中　　　　　　　　　　陰子淑¶
　　陰雨初晴鷄亂鳴軺車行處未天明嵐深只説山¶
　　無路林靜還聞水有聲一曲鏡湖何處乞數莖霜¶
　　鬢此中生僕夫莫憚驅馳早已有田翁接隴耕¶
　　白泉漁樂　　　　　　　　　　李庭家¶
　　解却袍簪到白泉披襟散髪酒腸寛半蓬夜月三¶
<pb:KR2k0056_WYG_045-44b>¶
　　更夢兩岸春花一釣竿得句詩人來短棹忘機鷗¶
　　鳥過前灘陰晴只恁烟波靜流水高山自在看¶
　　安莊道中　　　　　　　　　　丁養浩¶
　　畦田百疊鎻山腰雨後流泉似海潮青嶂午陰看¶
　　飯犢碧林秋靜聽鳴蜩一簾暝色人歸市半壑腥¶
　　風虎過橋更待月明刁斗動滿天蒼碧夜迢迢¶
　　盤江橋　　　　　　　　　　　張鏡心¶
　　萬里盤江裂地來巨靈掌劈半山開波騰斷峽虛¶
<pb:KR2k0056_WYG_045-45a>¶
　　蘭楫石咽濤聲走怒雷湧霧迷漫千嶂合穿雲繚¶
　　遶一龍廻從今人渡金繩上共賴君饒濟世才¶
　　華嚴洞　　　　　　　　　　　張鏡心¶
　　門前車馬日紛紛野鶴閒僧總不聞洞裏竒文成¶
　　物象巖間真氣自氤氲平空石湧三江浪何處晴¶
　　飛五嶽雲可是如來舌本動故將花雨繡山紋¶
　　得廵黔馮侍御書却寄　　　　　王應熊¶
　　矢清蠻部在登車半壁功髙大樹餘馬粟寒生驄¶
<pb:KR2k0056_WYG_045-45b>¶
　　使厩犢刀秋靜竹王墟紆籌預定先庚策退食惟¶
　　搜大酉書却寄草堂情不淺拒霜花發鴈來初¶
　　圍中自誓　　　　　　　　　　潘潤民¶
　　孤城苦守歳云徂望斷援師淚欲枯烽火連天雲¶
　　黯慘僵屍滿地血糢糊爲憐豢養埀三世遑恤伶¶
　　仃有二孤力盡自甘抛一死昻藏寧肻負吾軀¶
　　解圍志喜　　　　　　　　　　楊師孔¶
　　朔風凛凛正重圍倐報王師指義旂將畧從天乗¶
<pb:KR2k0056_WYG_045-46a>¶
　　勝下蠻營捲地望塵歸城頭殘壘聞嘶馬委巷尫¶
　　羸笑啟扉自是天威雄絶徼新標銅柱答垂衣¶
　　龍山寺夜坐　　　　　　　　　黄龍光¶
　　勞勞車馬夜郎西耐可尋僧對佛栖幽壑度鐘風¶
　　曲折層崖置寺石髙低燈花落盡人千里暝色明¶
　　初月一溪却怪年來空浪迹白雲多處亂山迷¶
　　飛瀑泉　　　　　　　　　　　楊秀冕¶
　　雪乳泠泠濕翠衣水晶珠箔夜生輝雙流潄玉岩¶
<pb:KR2k0056_WYG_045-46b>¶
　　邊出疋練横空樹杪飛川谷草香仙鹿過石潭雲¶
　　凈毒龍歸武陵歳歳桃花發幾度漁郎問釣磯¶
　　登東山　　　　　　　　　　　黄　珂¶
　　城上旌旗帶雨懸城邊草樹晝生烟山光水色連¶
　　千里人語鷄聲傍一川望眼漫勞迎過鴈愁懷無¶
　　奈聽啼鵑登臨直上最高處恍若身遊萬仞天¶
　　和劉覲國觀察青蓮界　　　　　　鄧　鐘¶
　　東山禪室接雲屏使節翻勞駐野亭雨後泉飛千¶
<pb:KR2k0056_WYG_045-47a>¶
　　澗白霜前木落數峯青論文應合延津劍借箸先¶
　　瞻益部星海内交懽能有幾那堪聚散若流螢¶
　　鐵橋告竣志喜　　　　　　　　朱家民¶
　　牂柯形勢向雲盤山插層霄萬疉寒地險難容江¶
　　立柱神工止許鐵爲欄人從蜃市樓中現我在金¶
　　鰲背上看三載胼胝今底定伏波銅柱照巑岏¶
　　橋工竣次第建石城十一座告成志喜¶
　　　　　　　　　　　　　　　　朱家民¶
<pb:KR2k0056_WYG_045-47b>¶
　　畫破青山路一條走鞭飛鐵去來遥礙天岩樹冬¶
　　先發鎻磴溪雲晝不銷耕鑿止聞歌帝力車驂不¶
　　復畏兵驕金湯聨落皇輿鞏盡職何功敢任勞¶
　　池亭飲楊憲副　　　　　　　　尹　伸¶
　　干戈猶得問林亭景物應憐歳再經粉褪犀文抽¶
　　苑竹香浮蓮葉膩春萍吳歈恕聽材官曲拇陣隨¶
　　傾小吏瓶觀者堵墻都一噱半池燈影亂殘星¶
　國朝¶
<pb:KR2k0056_WYG_045-48a>¶
　　初秋過麻哈城西觀音寺　　　　朱前詒¶
　　上方樓閣傍西城緩步秋光物外情百丈微風松¶
　　子落兩株細雨桂花清山臨埤堄烟雲滿門近溪¶
　　潭瀑布聲坐久不須燈火促一鈎新月正東生¶
　　清平驛　　　　　　　　　　　丘元武¶
　　三家茅屋一孤城甬道曾聞百戰經零落青憐飛¶
　　火聚寂寥丹壁宿鴟鳴門前屠狗讙新市閣外松¶
　　楸識老兵爲問當年誰改作於今郵舍出雙旌¶
<pb:KR2k0056_WYG_045-48b>¶
　　雕墻髙築是誰家擁䕶山城徧赤霞故部石臺春¶
　　度曲新營板屋夜吹笳空傳虎拜離宫柳不記龍¶
　　廵上苑花十載南人憑弔歇書生簪筆夕陽斜¶
　　赴黔臬别梁培元靖州　　　　　彭而述¶
　　三年兩過靖州城屢見飛雲馬首生異國初逢黄¶
　　葉下蠻方更聽暮猿鳴相看聚散還今夕無那江¶
　　山是别情建業若逢黔郡使驛書早寄故人聲¶
　　關嶺　　　　　　　　　　　　彭而述¶
<pb:KR2k0056_WYG_045-49a>¶
　　將軍遺廟噪棲烏攬轡青山日欲晡短碣蝸涎苔¶
　　剥落虛堂鬼火樹凋枯箕裘遺恨三分國社稷纔¶
　　成五月瀘却喜山河蒙姓字長留漢月接成都¶
　　次常東園九龍寺　　　　　　　許　虬¶
　　古寺松門枕大江真如洗鉢老龍降山環簇擁峯¶
　　當殿樹繞參差翠到窓閣上風閒揺鐵馬庭前月¶
　　滿代銀缸朝來步屧陂塘去綠水芙蓉對影雙¶
　　三月三日登南泉絶頂道院　　　吳廷正¶
<pb:KR2k0056_WYG_045-49b>¶
　　髙閣開襟且浩歌况逢修禊此中過幽岩日暖分¶
　　丹竈絶磵雲生暗薜蘿足下青山隨處好愁來白¶
　　髪一春多可憐故國流觴地風景依稀似永和¶
　　暮春還客溪别業　　　　　　　胡嶔華¶
　　花源不似避秦時擔荷行歌日正遲路轉千峯尋¶
　　故業身慚疋馬識前溪桐華&KR0609;&KR0609;閒門閉柳色𣯶¶
　　𣯶舊館移初願幾年成錯計白鷗重與水相期¶
　　石船　　　　　　　　　　　　潘　馴¶
<pb:KR2k0056_WYG_045-50a>¶
　　鑿石爲船鬼斧竒翩然一棹欲何之空横野水無¶
　　人渡徒有中流擊楫思風定可垂嚴子釣月明疑¶
　　自剡溪移莫言刳木般倕巧形製先留䆳古時¶
　　盤江　　　　　　　　　　　　程　封¶
　　盤江中斷鐵橋開乍見心驚首欲囘誰遣鬼工排¶
　　烏道直教天塹走龍媒如雲戍卒防秋去盡地金¶
　　錢轉餉來聞説波流通緬甸河源萬里令人哀¶
　　午日馬上偶成　　　　　　　　楊雍建¶
<pb:KR2k0056_WYG_045-50b>¶
　　鞅掌何曾片刻閒夢魂並未到鄉關王師是處呼¶
　　庚癸民命還當惜草菅蒲酒異鄉容易醉衰年戎¶
　　馬幾時還長沙徒洒憂時淚輸與箕山潁水灣¶
　　小樓　　　　　　　　　　　　田　雯¶
　　淺衙隙地北岡頭竹柱泥忩架小樓南陌青峯相¶
　　對立東河白水一邊流看來阮籍嫌多壁牽去張¶
　　融只似舟山郭夕陽鴉數㸃慿闌滿眼夜郎秋¶
　　飛雲巖　　　　　　　　　　　田　雯¶
<pb:KR2k0056_WYG_045-51a>¶
　　飛雲巖立翠千重草色登臨日下舂莫信人間惟¶
　　五嶽須知天末有三峯秦灰漢壘羣仙宅雲陣花¶
　　幢古佛蹤如此竒山誰領畧曾無七十二家封¶
　　羅永菴　　　　　　　　　　　陸祚蕃¶
　　燕子飛來勢莫遮衮衣只合換袈裟啼鵑竹裂悲¶
　　蕭寺歸鶴烟迷憶故家香稻帝分天上供寒潭龍¶
　　獻佛前花西山封樹無消息鎮日南枝噪暮鴉¶
　　抵鄭家塲　　　　　　　　　　李　鎧¶
<pb:KR2k0056_WYG_045-51b>¶
　　落日驅車覽大荒浮雲髙捲鬱蒼茫星分井鬼崇¶
　　山盡地接牂柯僰道長幾度烽烟餘茂草廿年生¶
　　聚尚殘疆慚無供奉才名盛迢遞何緣到夜郎¶
　　草塘寒食　　　　　　　　　　熊　軾¶
　　寒食覊途悵未還濁醪傾倒遣愁顔塘横積翠烟¶
　　中柳門掩斜陽雨後山相對好花思故侣每逢佳¶
　　節憶鄉關千家禁火聊同俗搔首猶傷滯百蠻¶
　　播州感興　　　　　　　　　　李先立¶
<pb:KR2k0056_WYG_045-52a>¶
　　楊家世業已蒿萊雌鳳妖驪穩禍胎躍馬真成蛙¶
　　坐井鞭山未信海如杯從來負固無完局豈待殘¶
　　燒辨刦灰指顧重關天險失夜郎自大古今哀¶
　　答平溪田端雲　　　　　　　　張大受¶
　　曝書亭集精華録海内詩名兩共傳今日見君真¶
　　妙絶老夫懷舊亦凄然文章元氣無時息富貴浮¶
　　雲幾輩閒慚愧採風逢此客吹噓無力上青天¶
　　甲秀樓　　　　　　　　　　　張大受¶
<pb:KR2k0056_WYG_045-52b>¶
　　門分南北山縈郭橋合東西水落潭四面清風吹¶
　　閣外三層朱檻俯雲端江山注眼連荆蜀樹木關¶
　　心别暑寒最喜登臨埃&KR0381;表百梯窮處欲驂鸞¶
　　田少師祠(宋田祐恭代父從軍征洞/酋率思州等處民歸宋)張大受¶
　　天末江山想戰功千年遺廟瘴烟中餘威尚在安¶
　　黔蜀至性雙全感孝忠堂構有經遺後嗣土田無¶
　　籍祀先公(祠未置田/無資修葺)使臣敬訪思州蹟石鼎香飄¶
　　樹外風¶
<pb:KR2k0056_WYG_045-53a>¶
　　明申御史祠(名祜性至孝死/於土木之難)　　　張大受¶
　　子孝臣忠萬古揚豸冠凛凛肅清霜干戈自執從¶
　　明主魂魄猶雄返故鄉晚聽鶴聲歸破屋寒留松¶
　　影覆髙岡濟蹡冠帶諸孫好(准其後裔/二人奉祀)願向西風¶
　　薦一觴¶
　　白水河瀑布　　　　　　　　　髙其倬¶
　　倚空蒼壁削青銅赴壑懸河掛斷虹驚馬萬蹄嚴¶
　　陣鼓綿雲百簇揭天風常凝靈氣棲神物自闢龍¶
<pb:KR2k0056_WYG_045-53b>¶
　　門謝禹功爲有西疇千頃在餘波不逐逝川東¶
　　甲秀樓小集同粤西金中丞暨鄂方伯趙亷使楊¶
　　　參政王參政并太守牧令諸人分韻得恬字¶
　　　　　　　　　　　　　　　　鄂爾泰¶
　　刺籐梢竹又來黔背郭南明趣未厭傑閣先登推¶
　　老大深盃小注共酸甜吟哦到底都成癖山水終¶
　　然不訃亷好記清和羣從日忘機魚鳥亦恬恬¶
　　貴筑詠懷　　　　　　　　　　鄂爾泰¶
<pb:KR2k0056_WYG_045-54a>¶
　　剖竹春深駐綵斿底忙勾當已經秋百千我愧生¶
　　諸葛八萬人知畧古州赤水東流趣舴艋白崖西¶
　　下挽車輈捫心合有籌邊計志决才疎道未周¶
　　晚霽自鎮逺赴偏橋　　　　　　常　安¶
　　巒光雨後轉氤氲行過屏山日欲曛石磴千層天¶
　　際出飛泉百道嶺頭分鳥栖翠竹啼紅雨人坐籃¶
　　輿度白雲風送晚鐘何處寺昏黄月下隔溪聞¶
　　由石阡至思南　　　　　　　　鄒一桂¶
<pb:KR2k0056_WYG_045-54b>¶
　　誰劈懸崖作劍門捫蘿穿破白雲根短墻修竹圍¶
　　精舍流水桃花又一村羅甸山容春有脚夜郎月¶
　　色凈無痕數聲欵乃滄洲趣况復船頭送酒樽¶
　　昨宵雷雨過清明十日春寒一日晴逺樹雲開延¶
　　岫色野田水滿落溪聲一鞭斜照穿花塢雙槳輕¶
　　風到石城汎掃軒忩談坐久半規明月已初更¶
　　遊雪厓洞　　　　　　　　　　陳悳榮¶
　　牂江聞道似瀛洲為愛清幽覽勝遊雉堞四圍山¶
<pb:KR2k0056_WYG_045-55a>¶
　　北去鼉梁雙架水東流别開雲路邀青鳥暫息塵¶
　　機翫白鷗疑是桃源通柳市風光占盡郭南頭¶
　　玉虛宫闕彩雲邊下有維摩小洞天鐘磬聲中清¶
　　梵落松杉影裏夜燈燃聞歌欲證三生果微笑同¶
　　參一指禪㑹得西來無限意碧溪芳草自年年¶
　　層樓髙矗水雲隈掛斗横參萬象開碧漢乍疑槎¶
　　泛去青天應有鶴飛來夢中蝴蝶原非幻眼底蜉¶
　　蝣盡可哀一瓣心香迎絳節欲將清淺問蓬萊¶
<pb:KR2k0056_WYG_045-55b>¶
　　入聖登仙各有因萬緣澄徹見天真須知卧雪餐¶
　　霞客即是吟風弄月人一念常惺虛白室三花應¶
　　現軟紅塵敲爻妙義通河洛洙泗源頭好問津¶
　　雪厓洞次方伯陳公元韻　　　　王　瓚¶
　　何煩矯首羨神洲彷彿仙踪汗漫遊色相祗須窺¶
　　海月天機即可識江流翠微深處鳴幽鳥淺碧沙¶
　　邊泛野鷗慚縛塵縁聞道晚而今白却九分頭¶
　　慿虛身在白雲邊傑閣崚嶒勢插天一抹烟霞山¶
<pb:KR2k0056_WYG_045-56a>¶
　　欲暮萬家燈火夜初燃豪吟不礙庾樓興凈業新¶
　　逃鹿苑禪誰駕鐵船浮黑海願將七日換千年¶
　　蜿蜒古洞小橋隈勝跡塵封今始開絶好風光留¶
　　客住無邊蒼翠撲人來林中清磬偏多韻檻外飛¶
　　湍未覺哀勾漏丹砂尋往跡不如此地闢蒿萊¶
　　生來慧業占前因駒隙何須苦認真蹭蹬本饒泉¶
　　石志馳驅未是利名人浮雲眼底渾如夢世界壺¶
　　中不受塵記得桃源蹊畔路好從仙侣問迷津¶
<pb:KR2k0056_WYG_045-56b>¶
　　前題　　　　　　　　　　　　劉應鼎¶
　　夢起當年十頃洲何縁今日得從遊江聨玉帶波¶
　　交合柳暎衣衫翠欲流爭羨重新城外景莫疑相¶
　　妬水中鷗慚余服炁無仙術且喜樓登最上頭¶
　　層巒列嶂繞城邊古洞清幽自一天出郭不遥亦¶
　　不邇懸燈如㓕復如燃梳翎野鶴纔臨水㸃石仙¶
　　人别有禪縱是莫饒頭上雪登山猶未減童年¶
　　仙室重重傍水隈𤣥關不用玉匙開一江風月無¶
<pb:KR2k0056_WYG_045-57a>¶
　　拘束滿院春光任去來寧學岳陽三日醉肯吟才¶
　　子七詩哀惟嫌白雪髙難和常媿蓬心起草萊¶
　　神仙應是有前因入海求仙或未真燒汞空傳不¶
　　死藥長生難遇百年人非關妙諦參同異爲愛幽¶
　　棲逺市塵試看川流來滚滚當門富水是通津¶
　　前題　　　　　　　　　　　　唐　璈¶
　　烟霞勝地占三洲布襪青鞋踏舊遊齾齾層巒環¶
　　洞列鱗鱗曲水抱城流樓臺勢迥臨星斗蕭鼓聲¶
<pb:KR2k0056_WYG_045-57b>¶
　　清戲鷺鷗恍似置身金色界纎埃渾不到心頭¶
　　三神海上浩無邊五嶽圖中别一天梵院氤氲花¶
　　雨下仙宫&KR0772;&KR0444;寶燈燃鳶魚到處關𤣥妙風月分¶
　　明引道禪厯厯瑶壇乩籙在輝煌舊句憶常年(昔/有)¶
　　(鄭瘋子者名國書爲諸生時好道術獨居洞中人/呼爲鄭仙志欲募修請乩有輝煌金碧待他年之)¶
　　(句今公締建賦詩且以/年字足韻其前兆歟)¶
　　鬱葱佳氣靄城隈舉目俄瞻絳闕開石座香濃雲¶
　　駐處藥爐烟裊鶴歸來霜鐘逺度醒塵夢風笛横¶
<pb:KR2k0056_WYG_045-58a>¶
　　吹捲暮哀應俟洪厓一招手拍肩長嘯共蓬萊¶
　　莫向空王證往因且從紫府叩元真虎丘聚石猶¶
　　多事緱嶺吹笙自可人悟澈禪關心是佛掃清魔¶
　　障道無塵不縁謝傅登臨興望海何由識漢津¶
　　前題　　　　　　　　　　　　姜文濱¶
　　曾聞海上有瀛洲今日城南紀勝遊風物别開𤣥¶
　　圃景畫圖又見輞川流雲生逺岫吞青嶂人立平¶
　　橋起白鷗乗興庾公揮彩筆題詩每到月當頭¶
<pb:KR2k0056_WYG_045-58b>¶
　　來仙閣近斗牛邊縹緲雲霞别一天市逺人聲喧¶
　　復寂沙明漁火滅還燃思燒絳雪須聞道好服丹¶
　　砂不礙禪願藉瓣香參妙諦渾忘白髪似華年¶
　　雪厓古洞傍城隈兩水瀠洄一鑑開緑柳蘸波魚¶
　　正躍青松插漢鶴重來安排丘壑殊堪賞變幻滄¶
　　桑豈用哀最羨公餘成雅集歡然共賦北山萊¶
　　誰向邯鄲訪舊因暫隨仙侣識仙真古來鐵笛無¶
　　雙調天下黄冠第一人景駐樓頭當碧落舟横洞¶
<pb:KR2k0056_WYG_045-59a>¶
　　口隔紅塵此間應有登仙路認取桃花是渡津¶
　　題來仙閣四首(並序/)　　　　　　杜　詮¶
　　　雪厓洞溪山秀朗稱黔中勝地洞左舊建吕真¶
　　　人神宇三楹昔年降鸞處也歳久傾圯方伯陳¶
　　　公因其址以修殿又於洞右甃石爲臺建來仙¶
　　　閣辛酉夏落成挹山光吞石瀨巍然鉅觀其前¶
　　　後經營俱盡地勢又増植竹樹蔽翳菁葱遊人¶
　　　宛在閬風之苑爰賦詩以紀之¶
<pb:KR2k0056_WYG_045-59b>¶
　　雲中臺榭壓層城一㡠仙都罨畫明薜荔墻邊山¶
　　出没松杉徑裏鳥飛鳴躋攀不覺烟霞近嘯傲還¶
　　疑羽翼生泉石儘堪招隱士蓬壺萬里不勝情¶
　　清都流憇意遲遲每憶王喬不可期鶴去幾曾聞¶
　　客駕雲深何處覔仙居欲尋卜肆重談易難借樵¶
　　風一看棋忽睹星河槎泛落崆峒問道好相隨¶
　　雕甍繡闥碧琳宫羽駕飄揺紫氣中鄂渚醉吟人¶
　　世改邯鄲塵夢古今同龍蛇舞處通𤣥妙錦繡裁¶
<pb:KR2k0056_WYG_045-60a>¶
　　成盡化工風露夜深聞鶴唳溪光月色兩融融¶
　　五千文字通羲畫秘鑰存存養谷神玉局難逢河¶
　　上老靈臺常閟洞中春臨流洗耳寧髙隱抱甕忘¶
　　機自率真此一瓣香情邈邈滄洲遥擬問芳隣¶
　　題來仙閣(並序/)　　　　　　　　姜文澤¶
　　　葢聞杯擎湘岳三醉欲覺羣迷枕授邯鄲一榻¶
　　　唤醒千古望蓬萊之佳氣自在人間泛弱水之¶
　　　慈航來從天上維兹黔陽名勝舊有真蹟流傳¶
<pb:KR2k0056_WYG_045-60b>¶
　　　乃物換星移竟亭荒榭圮重光作噩之歳方伯¶
　　　陳公樂捐清俸敬妥神靈衆效檀波儼成巨厦¶
　　　朝霞飛碧瓦崇臺直擬丹臺暮靄捲朱甍傑閣¶
　　　居然仙閣蒼苔白石古洞玲瓏細柳新篁元宫¶
　　　瀟灑溪流清淺鳶魚競樂於鏡中堞影參差士¶
　　　女宛行於樹杪武陵之花爛漫再來不怕迷津¶
　　　少室之籙精微到此何難證果試思身中升降¶
　　　安問世上榮枯謹志數言爰成二律¶
<pb:KR2k0056_WYG_045-61a>¶
　　昔聞此地仙來去今日來仙仙又來古洞雲深籠¶
　　玉宇清溪月朗暎瓊臺恍疑黄鶴飛天外信有青¶
　　鸞到水隈悵望不須搔短髪鳥啼花笑是蓬萊¶
　　函關紫氣事非遥晴日晴雲瑞靄飄畫閣題詩留¶
　　白雪瑶池飛舃舞丹霄但教寸地尋靈藥何用深¶
　　山斸翠苕願爇名香凭素儿敲爻精藴細推敲¶
　　五言絶句¶
　　唐¶
<pb:KR2k0056_WYG_045-61b>¶
　　流夜郎題葵葉　　　　　　　　李　白¶
　　慙君能衛足嘆我逺移根白日如分照還歸守故¶
　　園¶
　　送蠻客　　　　　　　　　　　張　籍¶
　　借問炎州客天南幾日程江南惡溪路山遶夜郎¶
　　城¶
　　明¶
　　凌𤣥洞　　　　　　　　　　　丁　璣¶
<pb:KR2k0056_WYG_045-62a>¶
　　野日春正暝山雲午猶濕布穀不停聲人人荷鋤¶
　　立¶
　　蘭橈泛江水江水綠於苔日日斜陽裏行人自往¶
　　來¶
　　空巖蒼翠間平窪自相逗有時石上眠雲來觸衣¶
　　袖¶
　　潭靜山同色雲寒鳥不飛微茫烟溆際獨見釣船¶
　　歸¶
<pb:KR2k0056_WYG_045-62b>¶
　　和凌𤣥洞原韻　　　　　　　　周　瑛¶
　　鷄鳴桑樹深犬卧苔花濕何處課春耕獨倚斜陽¶
　　立¶
　　長江春雨過綠水生青苔行人過江急江濶船不¶
　　來¶
　　石濕雲不起石晴雲亦逗對石閒觀雲蒼翠落衫¶
　　袖¶
　　江暖雪初作江寒雪漸飛一竿潭水上雪深猶未¶
<pb:KR2k0056_WYG_045-63a>¶
　　歸¶
　　羅甸曲　　　　　　　　　　　楊　慎¶
　　山圍羅甸國水繞滴澄橋橋下東流水可惜無蘭¶
　　橈¶
　　蠻樹不凋葉蠻雲不放晴長亭望不見何處是查¶
　　城¶
　　寒燈閟孤館陰雲鎻重城長夜恒思曉久雨恒思¶
　　晴¶
<pb:KR2k0056_WYG_045-63b>¶
　　林間山胡鳥聲聲啼我前何似故園裏花亭聞杜¶
　　鵑¶
　　桃源洞　　　　　　　　　　　劉　綎¶
　　仗劍飛虎穴停軺憇洞天幽巖可鐫石何處不燕¶
　　然¶
　　夜坐大峨石　　　　　　　　　蔣勸善¶
　　白雲石之上清泉石之下趺坐萬竹中凉風生靜¶
　　夜¶
<pb:KR2k0056_WYG_045-64a>¶
　　初至永寧　　　　　　　　　　許邦才¶
　　風塵誰自料花鳥故相猜問是山東客何由萬里¶
　　來¶
　　宿普安　　　　　　　　　　　程本立¶
　　漢婦良家子從軍歳月多生來小兒女唱得僰人¶
　　歌¶
　國朝¶
　　查城曲　　　　　　　　　　　林華晥¶
<pb:KR2k0056_WYG_045-64b>¶
　　樹樹山楂子蕭蕭頂箐城四時常黯淡祗聽暮猿¶
　　聲¶
　　盤江曲　　　　　　　　　　　林華晥¶
　　古渡千盤水連雲一望城守橋諸將在枕劍聽江¶
　　聲¶
　　泊思州灘　　　　　　　　　　孫　勷¶
　　思心已不極况復到思州輸爾牂柯水滔滔正北¶
　　流¶
<pb:KR2k0056_WYG_045-65a>¶
　　甲秀樓　　　　　　　　　　　宗天植¶
　　青山四面圍一水當中界宣城太守詩小李將軍¶
　　畫¶
　　六言絶¶
　　明¶
　　披雲巖　　　　　　　　　　　謝三秀¶
　　曉起雲分畫墨渠添水弄青蘋石隙桃花笑客茅¶
　　簷燕子衝人¶
<pb:KR2k0056_WYG_045-65b>¶
　　巢穴環居九姓犬牙控馭三藩峽外乾坤錦里烟¶
　　中雞犬桃源¶
　　水去千巖漏洩雲興萬壑平鋪買犢人猶帶劍觀¶
　　風我亦懸弧¶
　　七言絶句¶
　　唐¶
　　龍標野宴　　　　　　　　　　王昌齡¶
　　沅溪夏晚足凉風春酒相擕就竹叢莫道絃歌愁¶
<pb:KR2k0056_WYG_045-66a>¶
　　逺謫青山明月不曾空¶
　　送崔參軍往龍溪　　　　　　　王昌齡¶
　　龍溪只在龍標上秋月孤山兩相向譴謫離心是¶
　　丈夫鴻恩共待春江漲¶
　　聞王昌齡左遷龍標遥有此寄　　李　白¶
　　楊花落盡子規啼聞道龍標過五溪我寄愁心與¶
　　明月隨風直到夜郎西¶
　　聞酺不與　　　　　　　　　　李　白¶
<pb:KR2k0056_WYG_045-66b>¶
　　北闕聖人歌太康南冠君子竄遐荒漢酺聞奏鈞¶
　　天樂願得風吹到夜郎¶
　　南流夜郎寄内　　　　　　　　李　白¶
　　夜郎天外怨離居明月樓中音信疎北鴈春歸看¶
　　欲盡南來不得豫章書¶
　　哭黔中薛大夫　　　　　　　　戎　昱¶
　　亞相何年鎮百蠻生涯萬事瘴雲間夜郎城外誰¶
　　人哭昨夜空餘旌節還¶
<pb:KR2k0056_WYG_045-67a>¶
　　自京赴黔南　　　　　　　　　竇　庠¶
　　風雨荆州二月天問人初僱峽中船西南一望雲¶
　　含水猶道黔南有四千¶
　　送人歸黔府　　　　　　　　　司空曙¶
　　伏波簫鼓水雲中長㦸如霜大斾紅油幕曉開飛¶
　　鳥絶翩翩上將獨趨風¶
　　獻歳送李十兄赴黔中酒後絶句　權德輿¶
　　一樽歳酒且留歡三峽黔山去路難志士感恩無¶
<pb:KR2k0056_WYG_045-67b>¶
　　逺近異時應戴惠文冠¶
　　自黔中歸新安　　　　　　　　李　頻¶
　　朝過春關辭北闕暮參戎幕向南巴却將仙桂東¶
　　歸去江月相隨直到家¶
　　宋¶
　　錦屏山　　　　　　　　　　　喻汝礪¶
　　暝色輕烟罩郡城漁舟燈火倒觀星寒山逺水江¶
　　村暮自在籹成水墨屏¶
<pb:KR2k0056_WYG_045-68a>¶
　　元¶
　　瓮蓬洞石刻　　　　　　　　　唐中立¶
　　在山形勢已仁威何必驅車占水湄爲汝礙舟呼¶
　　匠者少須一刻即平夷¶
　　題諸葛箭　　　　　　　　　　唐中立¶
　　古樹參雲仰望中武侯曽此一彎弓不遺箭鏃經¶
　　千載那得蠻夷懼武功¶
　　過牂柯江　　　　　　　　　　陳　孚¶
<pb:KR2k0056_WYG_045-68b>¶
　　青草風吹毒霧腥交州何在海溟溟牂柯已恨天¶
　　涯逺又過牂柯二十程¶
　　送李文清之官八番宣慰司幕中　宋　褧¶
　　武昌城外柳如絲曾見吳儂笑詠詩張緒而今漸¶
　　憔悴定應不似昔年枝¶
　　明¶
　　啞泉　　　　　　　　　　　　謝三秀¶
　　人云啞者泉之忒我云啞者泉之德早知世上如¶
<pb:KR2k0056_WYG_045-69a>¶
　　流口何不一歃長嘿嘿¶
　　却金　　　　　　　　　　　　吳　訥¶
　　蕭蕭行李向東還要過前途最險灘若有藏私並¶
　　土物任教沉在碧波間¶
　　曲溪山閣留别李曲溪子　　　　楊　慎¶
　　東風樓上水盈盈爲鼓離鸞一再行明日梁園懷¶
　　李白寒山一帶短長亭¶
　　平溪道中　　　　　　　　　　楊　慎¶
<pb:KR2k0056_WYG_045-69b>¶
　　野雞坪邊繞雜花幽蘭石竹交山茶可憐春色浩¶
　　無主空使騷人惱鬢華¶
　　豐樂秋成　　　　　　　　　　林　晟¶
　　野老杖藜山徑裏牧童吹笛晚風前要知擊壤聲¶
　　中趣社酒新篘樂醉眠¶
　　普市所　　　　　　　　　　　李　陞¶
　　三里孤城鼓角嚴遶城青擁萬山尖鳥音晴碎巧¶
　　娛耳草色春深亂入簾¶
<pb:KR2k0056_WYG_045-70a>¶
　　筆岫　　　　　　　　　　　　張守讓¶
　　筆岫横天插曉雲長風飄落氣氤氲夜來正有江¶
　　淹夢散作晴空五彩雯¶
　　香爐巖　　　　　　　　　　　張守讓¶
　　溪邊流水遶香臺瑞氣金爐五色開却是玉樓仙¶
　　子度馮夷捧出博山來¶
　　石屏山　　　　　　　　　　　張守讓¶
　　誰將屏幛倚雲開削壁當空抱郡廻自是皇圖天¶
<pb:KR2k0056_WYG_045-70b>¶
　　外壯長城擁出日邊來¶
　　鎮安渡　　　　　　　　　　　張守讓¶
　　津頭風雨暗埀楊兩岸相逢即異鄉春水横江不¶
　　可渡誰爲鞭石造輿梁¶
　　平冒山　　　　　　　　　　　張守讓¶
　　平冒山頭漢將營鐃歌不見夜來聲夜郎此日韜¶
　　笳鼓留得秋山半月明¶
　　宿聖夀寺　　　　　　　　　　黄龍光¶
<pb:KR2k0056_WYG_045-71a>¶
　　十年多病學無生客裏因縁到化城亂後山僧零¶
　　落盡石床空對一燈明¶
　　與祁致和　　　　　　　　　　陳獻章¶
　　六年飽讀石阡書習氣而今想破除雪月風花還¶
　　屬我不曾閒過邵堯夫¶
　　西禪晚鐘　　　　　　　　　　任思永¶
　　禪林僻在&KR0276;城西竹徑斜開帶小溪萬井樓臺當¶
　　月夜一聲清響出招提¶
<pb:KR2k0056_WYG_045-71b>¶
　　新添驛　　　　　　　　　　　許邦才¶
　　野館孤燈半滅明江壖月落夜潮生無端鄉思三¶
　　更後聽盡蕭蕭風雨聲¶
　　萬山春耕　　　　　　　　　　髙任重¶
　　萬仭層巒倚郡城春深官路擁花明空濛㸃綴青¶
　　山色喜見蓑衣帶雨耕¶
　　平壩　　　　　　　　　　　　謝肇淛¶
　　愁雲三月風滿溪一日一程西更西鬼門關外無¶
<pb:KR2k0056_WYG_045-72a>¶
　　相識頭白老鴉朝暮啼¶
　　西山夕嵐　　　　　　　　　　蕭伯宸¶
　　誤疑作雨隨龍去或訝如雲伴鶴還颯颯天風吹¶
　　不散長如積黛擁千鬟¶
　　天然洞　　　　　　　　　　　吳國倫¶
　　竒峯倒作萬蓮開洞裏陰晴只浪猜罔象不驚龍¶
　　正卧寒秋夜夜吐風雷¶
　　瑞竹　　　　　　　　　　　　孫應鰲¶
<pb:KR2k0056_WYG_045-72b>¶
　　一本髙抽八節竒即從九節挺雙枝滿林時引鈞¶
　　天奏聽到無聲祗自知¶
　　翠葆聨翩紺纛攢從今日報竹平安寧知勁節氷¶
　　霜骨也似芙蓉結合歡¶
　　雪中同諸友過聖夀寺小集　　　孫應鰲¶
　　十年裘馬倦風塵此日驚看故里春漫憶舊遊重¶
　　載酒祗園飛雪亦親人¶
　　黔中曲　　　　　　　　　　　朱茂時¶
<pb:KR2k0056_WYG_045-73a>¶
　　疉嶂曾無三尺平盤江狹處鐵橋横短裙窄袖花¶
　　蠻女宛在鞦韆索上行¶
　　慿虛洞　　　　　　　　　　　丘禾實¶
　　咫尺巑岏别有天寒雲莾互不知年我來踏破蒼¶
　　苔徑風月無邊㑹與傳(右初/得洞)¶
　　懸巖到處鑿鴻濛疑有秦人托此中見説渡頭楓¶
　　葉落年年秋水似桃紅¶
　　飛雲巖　　　　　　　　　　　萬士和¶
<pb:KR2k0056_WYG_045-73b>¶
　　洞裏幽深未可窮洞門竒峭䕶雙龍風雷若有山¶
　　靈妬飛作江南鐵柱峯¶
　國朝¶
　　聞黔中風景　　　　　　　　　鍾淵映¶
　　沅江西去接滇池風土依稀記往時銅鼓迎神歌¶
　　一曲居人多賽竹王祠¶
　　黔陽雜咏　　　　　　　　　　李良年¶
　　荻港松扉曉柝傳半春愁説火連綿山城不用逢¶
<pb:KR2k0056_WYG_045-74a>¶
　　寒食晴過三朝便禁烟¶
　　盤江橋　　　　　　　　　　　彭而述¶
　　鐵橋黒水舊知名天險曾當百萬兵試問臨卭持¶
　　節客當年何路入昆明¶
　　頂箐　　　　　　　　　　　　許延郡¶
　　新種瑯玕翠幾重踈枝密篠綰清風使星走馬紅¶
　　塵外刺史彈琴綠箐中¶
　　食署中櫻桃甚酸　　　　　　　田　雯¶
<pb:KR2k0056_WYG_045-74b>¶
　　西園木蜜紅如火北地林檎大似匏可笑山薑一¶
　　饞口八千里外噉櫻桃¶
　　楊梅盧橘尋常有紫李黄𤓰分外甜偏戀櫻桃二¶
　　三樹飽嘗酸味不知嫌¶
　　薔薇花　　　　　　　　　　　田　雯¶
　　瑟瑟絲絲絶可憐紅鬚綠刺弄春烟分明一段蜀¶
　　江錦鋪在竹忩晴日邊¶
　　引得春駒太多事倒飛斜舞十分狂慿誰繪向東¶
<pb:KR2k0056_WYG_045-75a>¶
　　風裹半是徐熙半趙昌¶
　　堪笑香山老居士花開將爾當夫人我唯一看一¶
　　囘醉消盡缾中麴米春¶
　　題屏山菴　　　　　　　　　　周起渭¶
　　龍塲佛寺伴諸生夜倚松杉各問名我爲看山來¶
　　此地傳經還有舊陽明¶
　　弔朱太常死難　　　　　　　　趙吉士¶
　　朱季由來彊直名誓將七尺障孤城可憐功業隨¶
<pb:KR2k0056_WYG_045-75b>¶
　　流水罵賊猶堪比杲卿¶
　　甲秀樓　　　　　　　　　　　鄂爾泰¶
　　鰲磯灣下柳𣯶𣯶芳杜洲前小駐驂更上層樓瞰¶
　　流水虹橋風景似江南¶
　　炊烟卓午散輕絲十萬人家飯熟時問訊何年招¶
　　濟火斜陽滿樹武鄉祠¶
　　鐵索橋　　　　　　　　　　　鄒一桂¶
　　豈徒騎馬似乗船鐵索横橋欲上天正是扶風揺¶
<pb:KR2k0056_WYG_045-76a>¶
　　不定怒濤飛吼起龍眠¶
　　踰黄哨山宿毛坪　　　　　　　鄒一桂¶
　　黄哨山髙上接天下窺萬嶺隔雲烟陡然身落雲¶
　　烟裏閒倚江樓送客船¶
　　閏重九安順考棚口占　　　　　鄒一桂¶
　　來日題糕貴嶺旁棘闈今日又重陽何當山郭兼¶
　　旬雨滌遍農家九月塲¶
　　天與秋光歳月寛葛巾原不礙儒冠一行鼓吹簪¶
<pb:KR2k0056_WYG_045-76b>¶
　　花去好作茱萸插髩看(是日發/落生童)¶
　　雨後新晴日色妍薄寒風近小春天黔中遍是登¶
　　髙地難得重開落帽筵¶
　¶
　¶
　¶
　¶
　貴州通志卷四十五¶
