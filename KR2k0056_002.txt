# -*- mode: mandoku-view; -*-
#+TITLE: 貴州通志
#+DATE: 2015-08-24 22:43:15.461262
#+PROPERTY: ID KR2k0056
#+PROPERTY: BASEEDITION WYG    
#+PROPERTY: JUAN 卷二
<pb:KR2k0056_WYG_002-1a>¶
　欽定四庫全書¶
　　貴州通志卷二¶
　　　地理志序¶
　　　　(輿圖/郵傳)　(建置/風俗)　(疆域/苗蠻)　(形勢/古蹟)　(山川/邱墓)　(闗梁/)¶
　　　　貴州古三苖之域明始建都指揮司後改布政¶
　　　　司治東西千里南北三百餘里於十五國中壤¶
　　　　地最狹山川形勝則複嶺密箐迅流急湍非有¶
　　　　平原廣澤之沃衍也風俗皆苗蠻雜處椎結侏¶
<pb:KR2k0056_WYG_002-1b>¶
　　　　離未盡漸被華風也我¶
　國家改易衛所俱置州縣又開自古不臣之古州清江¶
　　　　諸處益以湖南四川廣西附近壤錯之府州縣¶
　　　　幅&KR0695;益為式廓我¶
皇上仁覆萬國無有遠邇以貴州之荒遠僻陋而山川風¶
　　　　物遂與中土不殊然則文徳誕敷有苗來格典¶
　　　　謨所傳於今為烈矣述地理志¶
<pb:KR2k0056_WYG_002-2a>¶
貴州通志卷二¶
　　地理¶
　　　輿圖¶
<pb:KR2k0056_WYG_002-3a>¶
　¶
　¶
　¶
　¶
　¶
　¶
　¶
　¶
<pb:KR2k0056_WYG_002-3b>¶
貴州全省　圖說¶
　　貴州雖僻在西南一隅然東楚西滇南粤北蜀不¶
　　與外夷接壤固居然腹裏之地也特以山箐阻深¶
　　苖蠻雜處前代皆覊縻勿絶至明始置郡縣東西¶
　　千里南北三百餘里形如蜂腰上下廣而中狹近¶
　　益以蜀之遵義粤之永豐荔波又開設長寨南北¶
　　之境幾與東西埓且古州八寨古昔化外之生苗¶
　　今皆設官置鎮黔之四封屹然有截矣其山來自¶
<pb:KR2k0056_WYG_002-4a>¶
　　雲南宣威州之倘塘驛入大定之威寧州折而東¶
　　南經水城以至安順盤江界其西烏江界其北南¶
　　籠一府在盤江之西遵義一府在烏江之北大定¶
　　則烏江諸水源沿其間此上游形勢之大較也自¶
　　安順折而南由安順土州以至定番分南北兩枝¶
　　其南枝由都匀八寨古州至黎平以入於楚粤閩¶
　　越所謂南幹也其北枝則自清鎮安平至貴筑之¶
　　老鴉關折而南結為省治南明河界其東南陸廣¶
<pb:KR2k0056_WYG_002-4b>¶
　　麻線諸河界其西北皆入於烏江者也都匀一府¶
　　處南幹之脊都江發源於右經古州以入粤清江¶
　　𤼵源於左經台拱以入楚黎平夾兩江之間受都¶
　　匀之委輸焉鎮逺思州在清江之北中有㵲溪水¶
　　貫之亦謂之鎮陽江源自舊黄平經青溪玉屏以¶
　　東之沅水者也平越石阡在烏江之南而平越之¶
　　湄潭石阡之龍泉及思南一府又在烏江之北其¶
　　山脉來自遵義其水則北界以赤水三江者也銅¶
<pb:KR2k0056_WYG_002-5a>¶
　　仁一府在省治之極東大小江諸水皆滙於楚之¶
　　麻陽此下游形勢之大較也總十三郡計之大約¶
　　山勢峭削少平原廣野之觀水流急湍無舟楫灌¶
　　注之利師旅官吏之經費多仰給於鄰境然大定¶
　　南籠扼雲南之咽喉銅仁思州踞湖南之腰膂思¶
　　南遵義為四川之輔車都匀黎平處粤西之肘腋¶
　　少有不靖不免有震鄰之虞則物力雖瘠薄而形¶
　　勢固居要害矣我¶
<pb:KR2k0056_WYG_002-5b>¶
　國家徳威遐暢川嶽效靈四夷賔服惟黔中頑苖螳¶
　　臂蜂蠆時或竊發然大兵所臨不旋踵皆禽獮草¶
　　薙貳而討之服而懐柔之因地以制宜擇人以任¶
　　事使馴擾移易同於内地豈非守土者之責哉¶
<pb:KR2k0056_WYG_002-6a>¶
¶
<pb:KR2k0056_WYG_002-7a>¶
　¶
　¶
　¶
　¶
　¶
　¶
　¶
　¶
<pb:KR2k0056_WYG_002-7b>¶
貴陽府圖說¶
　　自有明隆慶時易程番府為貴陽遂為省㑹之首¶
　　郡南南籠西安順北遵義東連平越都匀地處十¶
　　三郡之中而貴山北峙南明東環靈秀亦甲於諸¶
　　郡所轄三州四縣附郭曰貴筑西南百一十里州¶
　　曰廣順其鎮山曰白雲其水曰麻綿入於烏江者¶
　　也南一百里州曰定番南幹與省治之脉自此而¶
　　分大幹迤而東南省脉迤而東北州有泉曰蒙潭¶
<pb:KR2k0056_WYG_002-8a>¶
　　濛江之源出焉或謂之牂柯江入於粤西者也東¶
　　北百二十里曰開州有山曰南望千峰萬壑蒼翠¶
　　接天洗泥河之水經焉北五十里曰修文昔安氏¶
　　水外六目之地也水西以居陸廣鴨池河西者為¶
　　内地地在河東故名水外云東五十里曰龍里百¶
　　一十里曰貴定甕城河界其間北流入於巖門郡¶
　　治之下㳺也近者平定仲苗設同知於長寨在府¶
　　東南百七十里形勢稱完固焉¶
<pb:KR2k0056_WYG_002-9a>¶
　¶
　¶
　¶
　¶
　¶
　¶
　¶
　¶
<pb:KR2k0056_WYG_002-9b>¶
安順府圖說¶
　　安順盤古州地踞省城之上㳺作滇南之門戸自¶
　　割一州二縣以𨽻南籠東西尚三百餘里南北二¶
　　百里盤江之水界其西三岔河之水界其北遂為¶
　　黔中之奥區焉領二州三縣附郭縣曰普定居幹¶
　　脉之脊有山曰新坡髙廣數里為府治形勝西五¶
　　十里為鎮寧州有山曰東坡輪囷盤欝髙三十里¶
　　州之鎮山也西百四十里為永寧州白河之水從¶
<pb:KR2k0056_WYG_002-10a>¶
　　髙而落瀑布飛流轟雷捲雪極天下之竒觀東六¶
　　十里曰安平百二十里曰清鎮滴澄河之水介其¶
　　間自郡城而東地勢漸平每每原田流泉灌注自¶
　　郡城而西地益髙山益峻重巖複嶺行者苦焉近¶
　　者設同知於郎岱郵傳出其途不湏廻九折之車¶
　　矣舊有康佐土司地在府南百六十里山箐阻深¶
　　苗仲雜處今者復設通判治之標嘉名曰歸化伏¶
　　莾升陵庸足慮乎¶
<pb:KR2k0056_WYG_002-11a>¶
　¶
　¶
　¶
　¶
　¶
　¶
　¶
　¶
<pb:KR2k0056_WYG_002-11b>¶
平越府圖說¶
　　平越古播州地清水江界其西重安江環其南巖¶
　　門江貫其中境内諸水多滙焉以達於烏江作省¶
　　㑹之藩籬據楚蜀之要害所轄一州四縣附郭曰¶
　　平越黎峨崷峻七盤縈紆髙峙城東險於蜀道魚¶
　　梁一江兩岸壁立飛湍瀑流今則石梁砥平長虹¶
　　卧波皇華四牡所取道也東百二十里為黄平州¶
　　昔為興隆衛舊州治在其北㵲溪之源出焉州東¶
<pb:KR2k0056_WYG_002-12a>¶
　　有飛雲巖玲瓏詭異為黔中第一竒境東百四十¶
　　里為餘慶縣白泥江環其東小烏江環其西俱㑹¶
　　巖門江者也北五十里為甕安縣玉華之峰上揷¶
　　雲霄黄金之&KR0749;路通一線可稱邑中名勝北二百¶
　　二十里曰湄潭縣城南之水環曲如眉故以名邑¶
　　去郡治最逺孤懸巖門江外者也¶
<pb:KR2k0056_WYG_002-13a>¶
　¶
　¶
　¶
　¶
　¶
　¶
　¶
　¶
<pb:KR2k0056_WYG_002-13b>¶
都匀府圖說¶
　　都匀居省治之東南接粤西北與平越之地犬牙¶
　　相入領二州三縣附郭曰都匀西有凱口囤最為¶
　　險要近則龍山蜿蜒長河如帶張鶴樓之遺跡猶¶
　　有存焉北五十里州曰麻哈貴人南蟠玊屏西峙¶
　　為州治壯觀南北二十里州曰獨山有山焉羣嶂¶
　　相聯一峰獨峙州因以名都江東逝經古州以入¶
　　慶逺深河南流由定畨以過泗城皆入於粤西者¶
<pb:KR2k0056_WYG_002-14a>¶
　　也北百一十里縣曰清平有香罏峰形如博山四¶
　　靣陡絶明時屢為諸苗巢穴而凱里一司尤為生¶
　　苗出入之咽喉防守最湏嚴密近又以粤西之荔¶
　　波來屬去郡治二百餘里而南蔽之藩籬始固總¶
　　之貴州環處皆苗歴來剽掠最甚者無如匀哈近¶
　　者開八寨闢都江丹江設官以鎮撫之庶㡬阻深¶
　　闇昧咸耀光明矣¶
<pb:KR2k0056_WYG_002-15a>¶
　¶
　¶
　¶
　¶
　¶
　¶
　¶
　¶
<pb:KR2k0056_WYG_002-15b>¶
鎮逺府圖說¶
　　鎮逺為黔省之門户㵲溪一水下達沅湘檣帆輻¶
　　輳雖地勢險隘不能建甓垣墉然據石屏山以為¶
　　城帶鎮陽江以為池居然楚國之方城漢水也馬¶
　　塲鼓樓兩坡為諸苗出入必由之徑一泥丸可封¶
　　昔人戍守之遺跡猶存也附郭自鎮逺而外所轄¶
　　止施秉一縣幅&KR0695;稍隘徃者九股生苗剽掠舊縣¶
　　因遷治於偏橋以避之自台拱清江設官置鎮翻¶
<pb:KR2k0056_WYG_002-16a>¶
　　狡兎之窟作飲馬之川封畛所届懋遷化居雄於¶
　　諸郡近又以湖南之天柱來屬茨嶺鐵坪東西環¶
　　峙郡治東南益壯屏蔽焉¶
<pb:KR2k0056_WYG_002-17a>¶
　¶
　¶
　¶
　¶
　¶
　¶
　¶
　¶
<pb:KR2k0056_WYG_002-17b>¶
思南府圖說¶
　　思南古婺川地東西廣四百里南北袤五百六十¶
　　里幅&KR0695;最為廣濶徳江一水旋繞三靣東有萬勝¶
　　山壁立千仞龍洞仙臺頗著靈異石峽芙蓉諸關¶
　　雄峙東西形勢險固縣曰安化其附郭者也西四¶
　　百里為婺川縣華葢之山巖壑深邃前代倚為避¶
　　世之桃源豐樂之水滙泉流而注烏江九杵一關¶
　　據播州之要害前明平楊應龍時所争戰處也南¶
<pb:KR2k0056_WYG_002-18a>¶
　　四十里曰印江縣峩嶺東亘思卭北流而湍瀬淺¶
　　狹亂石嶙峋四方舟楫罕至焉¶
<pb:KR2k0056_WYG_002-19a>¶
　¶
　¶
　¶
　¶
　¶
　¶
　¶
　¶
<pb:KR2k0056_WYG_002-19b>¶
石阡府圖說¶
　　石阡南通鎮逺北距思南東抵銅仁西連遵義壤¶
　　地在諸郡之中不與他省接南眺十萬山髙爽寛¶
　　平楊再興屯兵之故壘在焉新開一河自明時知¶
　　府郭元賔䟽鑿安流遂通舟楫之利率作興事豈¶
　　不存乎其人哉郡所轄止龍泉一縣在郡西二百¶
　　五十里境内諸山連岡叠嶂鷄翁北蟠義陽綏陽¶
　　東西遙峙皆昔時故城廢縣之址古瓦頺垣深人¶
<pb:KR2k0056_WYG_002-20a>¶
　　慿弔而烏江南繞青溪北環稱襟帶之險固矣¶
<pb:KR2k0056_WYG_002-21a>¶
　¶
　¶
　¶
　¶
　¶
　¶
　¶
　¶
<pb:KR2k0056_WYG_002-21b>¶
思州府圖說¶
　　思州東北界楚西南接鎮逺於十三郡中疆域最¶
　　為狹小近雖益以楚之玉屏青溪東西二百里南¶
　　北三百餘里然特就各土司村寨孤懸於境外者¶
　　極其所至而為言耳若辨方正位則南三十里即¶
　　與沅州界北四十里即與鎮逺界矣顧向時之黔¶
　　以鎮逺為門户今二衛來屬則又當以思為門户¶
　　矧郡治之海龍溪玉屏青溪之界牌龍塘諸隘為¶
<pb:KR2k0056_WYG_002-22a>¶
　　紅黒諸苗出入之所必經扞蔽牧圉尤宜加意至¶
　　若盤山龍溪縈紆峭聳郡城之壯觀也山擁三台¶
　　巖開萬卷玉屏之勝概也青溪臨江為治地當孔¶
　　道邑小事繁然治内北障瑞雲峥嶸突兀雲氣時¶
　　徃來其間風土瘠薄而形勝有餘矣¶
<pb:KR2k0056_WYG_002-23a>¶
　¶
　¶
　¶
　¶
　¶
　¶
　¶
　¶
<pb:KR2k0056_WYG_002-23b>¶
銅仁府圖說¶
　　銅仁居省治之東北隅西南與思南石阡接壤北¶
　　則蜀東則楚松桃一營綰楚蜀之樞俗名為三不¶
　　管之地實紅苗盤踞之區也其郡治則依翀鳳以¶
　　為城襟大江以為池天乙之山峙其左銅巖之水¶
　　繞其右舟楫西來沂沅水歴麻陽經郡治以達江¶
　　口商旅輻輳亦西南之都㑹也𨽻郡者僅附郭銅¶
　　仁一縣其境内名勝則泉名甘梗水源同出而清¶
<pb:KR2k0056_WYG_002-24a>¶
　　濁異流峽號金刀一峰劃開千仞如削中分而巔¶
　　合皆錦州之竒觀也¶
<pb:KR2k0056_WYG_002-25a>¶
　¶
　¶
　¶
　¶
　¶
　¶
　¶
　¶
<pb:KR2k0056_WYG_002-25b>¶
黎平府圖說¶
　　黎平在省㑹之東南向者新疆未闢孤懸清水江¶
　　外取道鎮逺天柱而後達黔中郡治去省之逺未¶
　　有如黎平者然其地居楚粤之交都江南繞由古¶
　　州以下粤清江北環由錦屏以歸楚古州湖耳等¶
　　十三司環處其間明時置五開衛屬楚與郡同治¶
　　軍民耦俱相猜致有五譁六譁之變則措置之未¶
　　盡善也¶
<pb:KR2k0056_WYG_002-26a>¶
　本朝以衛來屬改為附郭之開泰縣石門東障寳帶¶
　　南環南六十里曰永從縣唐之福禄州也有山曰¶
　　皮林髙出羣峯頗標靈異明將鄧子龍之遺蹟在¶
　　焉東北百二十里曰錦屏昔楚之銅鼓衛也自屬¶
　　黔中改而為縣石榴梅花峯廻路轉巖壑隐秀西¶
　　北八十里曰古州葢古州有裏外之分今之建城¶
　　置鎮者乃昔之裏古州歴代棄諸化外者也自兹¶
　　由都江八寨西接都匀以達於省㑹黔之疆域封¶
<pb:KR2k0056_WYG_002-26b>¶
　　豕無驚版章式廓矣¶
<pb:KR2k0056_WYG_002-27a>¶
¶
<pb:KR2k0056_WYG_002-28a>¶
　¶
　¶
　¶
　¶
　¶
　¶
　¶
　¶
<pb:KR2k0056_WYG_002-28b>¶
大定府圖說¶
　　大定本水西烏撒地可渡河界其西南三岔鴨池¶
　　諸河界其東南赤水河界其北大小天生橋落折¶
　　渭河諸水分流其中東西五百八十餘里南北六¶
　　百六十餘里山箐阻深巖洞幽邃幅&KR0695;之遼濶形¶
　　勢之險固黔中諸郡殆未有過之者自¶
　本朝討定二安開設四府各置重鎮以控制之後改¶
　　黔西平逺為州𨽻大定府旋改大定為州𨽻威寧¶
<pb:KR2k0056_WYG_002-29a>¶
　　府後以大定為府威寧為州所轄三州一縣西威¶
　　寧北畢節東黔西南平逺府居其中藩籬密而呼¶
　　應靈措置最為盡善府治為昔之大方城安氏之¶
　　巢穴也鳯山東翔五老西拱六歸南環氣勢雄偉¶
　　宜自漢至明時代滄桑而濟火之封相承不替也¶
　　黔西昔之水西平逺昔之比喇壩織金杓裏諸關¶
　　箐昔時羅鬼所負隅也威寧三靣接壤滇南烏門¶
　　山徑﨑嶇石龍蜿蜒起伏昔之烏撒府也畢節當¶
<pb:KR2k0056_WYG_002-29b>¶
　　滇蜀之要衝七星關扼其西木稀關障其東舊畢¶
　　節赤水二衛也水城居郡治之西南漢夷雜處複¶
　　嶺廻溪築城設官以資弹壓誠桑土綢繆之至計¶
　　矣¶
<pb:KR2k0056_WYG_002-30a>¶
¶
<pb:KR2k0056_WYG_002-31a>¶
　¶
　¶
　¶
　¶
　¶
　¶
　¶
　¶
<pb:KR2k0056_WYG_002-31b>¶
南籠府圖說¶
　　南籠西控滇南聯粤雖從安順分置然所轄二州¶
　　二縣東西廣七百餘里南北袤五百餘里固上㳺¶
　　重地也郡舊為南籠廰治緑海東瀦九峯西峙形¶
　　勢開敞雄於西南郡西州曰普安唐之盤州元之¶
　　普山府也西有香羅山即昔時之平夷縣治東有¶
　　格孤山即明𫝊友徳平雲南自曲靖率師搗烏撒¶
　　之所取道也郡東北州曰永豐原割粤西西隆泗¶
<pb:KR2k0056_WYG_002-32a>¶
　　城地所置畫紅江以為界粤南黔北若天限之者¶
　　北之縣曰安南有晴雲山崔巍峭㧞境内諸山之¶
　　鼻袓也東北之縣曰普安鸚鵡山聳峭於西江西¶
　　坡綿亘於東徃時驛道所經行者每以登陟為苦¶
　　近改出松巋沿途翠竹虬松引人入勝焉¶
<pb:KR2k0056_WYG_002-33a>¶
　¶
　¶
　¶
　¶
　¶
　¶
　¶
　¶
<pb:KR2k0056_WYG_002-33b>¶
遵義府圖說¶
　　遵義昔附川東距省千餘里僻在一隅無關扼塞¶
　　今者割入黔疆而北藩之形勢始壯其封域南鄰¶
　　貴陽東接思南西連大定北至重慶之綦江縣其¶
　　山自永寧之雪山關蜿蜒而來過仁懐之關門&KR0749;¶
　　轉折盤曲特起崇巒則郡城之鎮山碧雲峯也旋¶
　　而左者為遵邑之海龍&KR0749;居萬山之顛四靣陡絶¶
　　昔播賊楊應龍倚為巢穴又左為桐梓之婁山關¶
<pb:KR2k0056_WYG_002-34a>¶
　　旋而右者為綏陽之桑木關鎮安州之龍硐關皆¶
　　髙出雲表一夫守之千人坐廢所謂天險殆不過¶
　　是水則烏江界其南迤而東北過思南入四川之¶
　　彭水縣其西則赤水河限之黔蜀畫疆以此為界¶
　　據山臨江廣袤二千餘里田賦關稅抵全黔之半¶
　　豈非雄郡哉¶
　¶
　¶
<pb:KR2k0056_WYG_002-34b>¶
　¶
　¶
　¶
　¶
　¶
　¶
　¶
　貴州通志卷二¶
