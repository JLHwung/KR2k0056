# -*- mode: mandoku-view; -*-
#+TITLE: 貴州通志
#+DATE: 2015-08-24 22:43:16.671805
#+PROPERTY: ID KR2k0056
#+PROPERTY: BASEEDITION WYG    
#+PROPERTY: JUAN 卷四十四
<pb:KR2k0056_WYG_044-1a>¶
欽定四庫全書¶
　貴州通志卷四十四¶
　藝文¶
　　賦　詩¶
　　明¶
　　聖泉賦　　　　　　　　　　　王　杏¶
　　客有謂日岡子曰𦕈茲牂州蕞爾一陬仰視中原¶
　　猶寄黒子於人身之一胠其間怪石纍纍如吐如¶
<pb:KR2k0056_WYG_044-1b>¶
　　叴層巖嶪嶪如結如浮蟠蒼聳翠連亘綢繆是固¶
　　子之所徧歴而旁收者洪邊之曲貴山之幽有水¶
　　一泓天鑿其湫名曰聖泉謂匪人謀是殊方之獨¶
　　擅亦賢士所遨遊子嘗知之乎不也日岡子應之¶
　　曰吾嘗見茲邦之水矣高者懸瀑下者聚漚濶者¶
　　為港窄者為溝廣不能容大壑之鱔深僅足泛㘭¶
　　堂之舟何乃茲泉之名得為聖者之流子言迂矣¶
　　殆亦未之詳搜客曰嘗聞之天惟至公不愛乎道¶
<pb:KR2k0056_WYG_044-2a>¶
　　地惟至平靡惜其寳人文正氣中原多抱山谷之¶
　　深溪流之巧彼蒼或為殊方者造之子胡視之乎¶
　　𦕈㵿也哉空言無徴泛聽亦藐口誦之真不如目¶
　　擊之了請乘子之暇屈子之軺為子御重輪駕細¶
　　褭借烟景於須臾拂風塵之繚繞相與觀茲泉之¶
　　淼淼以明予言之非矯日岡子可之乃惟季春天¶
　　日朗霽言秣其駒言膏其轊循郊墟以啟行遡層¶
　　阿以深詣動微翠於干旌納輕飈乎短枻屹萬崖¶
<pb:KR2k0056_WYG_044-2b>¶
　　之陰森忽一壑之清麗聲出竹以泠泠風拂面以¶
　　泄泄客曰斯聖泉之際也請於是乎少憩以惠吾¶
　　子之睇日岡子下車而䀽之南山之阡惟谷谸谸¶
　　中涵一窟甃以方圓冰冽其澌漱瑶滴璇石疏其¶
　　罅排琚列蠙湛波光之上下㨗瞬息乎飛漩俄而¶
　　瀰漫漲於巨川倐而翕聚滙於重淵有若巨海之¶
　　鰲兮噴濤吐浸以侵軼乎八埏霎颶風之恬霽兮¶
　　吸頷迴涎有若玉之麗於日色兮晶光蕩漾於藍¶
<pb:KR2k0056_WYG_044-3a>¶
　　田迨其静閟兮斂之於半畝之烟聽石鼔以為候¶
　　兮輕重互為其闐任綸竿以為測兮高下各得其¶
　　平迭往來之相繼兮殊過續之不愆迅時候之反¶
　　覆兮妙消長於涘涓陰不能使之溢兮暘不能使¶
　　之晙旱不能使之涸兮澇不能使之湮僅一斗之¶
　　涵容兮浩氣吞吐乎旻天寄白雲於野草之隩兮¶
　　宛潮汐之伸縮於大江之堧凝目以視兮凡幾轉¶
　　圜窮神以索兮莫測其然將以為石竅之間而通¶
<pb:KR2k0056_WYG_044-3b>¶
　　兮泥藪或有時乎閼填或以為沙水之壅而成兮¶
　　陵谷又若是乎屢遷是必蒼蒼之上兮結構於太¶
　　乙之前神以為之範圍兮數以為之陶甄星宿其¶
　　揚波之脈兮河漢其濫觴之源浮槎無所於窺兮¶
　　鮫人求涉其偏顧謂客曰是誠聖矣非子之言幾¶
　　失此泉非茲泉之勝幾不味子之言繄中原之未¶
　　見諒大化之獨全已無有於蜀川之峽又奚數乎¶
　　昆明之滇也哉客喜而笑曰因野人之諓諓而見¶
<pb:KR2k0056_WYG_044-4a>¶
　　與君子之明詮否者將不與畝澮之盈同□□耶¶
　　是固嘉賞之有待抑亦茲水之有縁於是汲水烹¶
　　茶釣鱗煮鮮採蘋採藻充皿羅籩泛元酒於蓬壺¶
　　兮飛瑪瑙於瓊筵啜醴以遨兮縱真境之無邉賡¶
　　考槃之章兮相與永矢於弗諼咏濯纓之歌兮挹¶
　　爽於滄波之漣逝者如斯兮悟造化之真傳以兹¶
　　為鑑兮戒光景於流連日臨於酉兮騐消息之有¶
　　先樵歌送清兮倚斜曛於崦嵫之巔徜徉天地兮¶
<pb:KR2k0056_WYG_044-4b>¶
　　並匹馬以言旋次第其事於石間兮俟來者有考¶
　　於斯編¶
　　鰲磯賦　　　　　　　　　　　江東之¶
　　耽瑞子遊黔二稔撫鎮無庸喟然長嘆偶從直指¶
　　應公憩釣磯謁武侯祠見城南河水清漣與梁亘¶
　　跨曰美哉水中不停民其魚矣公曰隄津未備瀦¶
　　澤奚繇障而防之亦其事也相與鳩工壘石擁階¶
　　宛然鰲極臨流覽勝遂作斯賦其詞曰余承簡命¶
<pb:KR2k0056_WYG_044-5a>¶
　　言撫黔藩襟楚澤鎖滇垣背烏納面龍番牂柯金¶
　　筑簇綺攢旙爾乃命駕乎綦郭飲馬乎流泉容與¶
　　乎南明凝盼乎富川於以相厥攸宜卜築隄閈俯¶
　　察仰觀上虹下案宛在水中水無漫涣廼進三老¶
　　而問之曰孰有當於此者乎河水瀰瀰寜能使逝¶
　　者如斯三老對曰僕聞成梁不易防川則難測而¶
　　定之有基無壊民其永賴然則君侯之所指也母¶
　　亦務是乎願聞其概余吿之曰是其源也未窮其¶
<pb:KR2k0056_WYG_044-5b>¶
　　際來自夷箐達涪出定中滙貫城其漲也湯湯乎¶
　　若洪濤之浮拍而怒號奔激其耗也涓涓乎若清¶
　　泠之赴坎而潺湲淅瀝易盈易涸乍沉乍浮與汨¶
　　俱没與化俱流逺而環之敻寥邈而綽約廹而對¶
　　之見阻隘而摶輖峻為之防驟汜濫而虞决低為¶
　　之闔時淋漉而逐滮睠彼涵潭就伊沙渚方廣得¶
　　衷下高合宁弱水中丘南溟蹲嶼積而能去散而¶
　　還聚頴峯天表是曰署賔為章雲漢秀卓城闉左¶
<pb:KR2k0056_WYG_044-6a>¶
　　蠻架筆傍列貴人衍清唐之寒潄兮挹犀馬之甘¶
　　泉吸三寳之靈液兮貫明珠以綴連綰北汪之青¶
　　栁擷西池之白蓮帶霽虹之腰玉兮極南浦之縈¶
　　漩於是我臺杌控我坁綫紆介在涯崖安於覆盂¶
　　飛翬岧嶤作鎮鼎湖象文昌與武曲運經緯以昭¶
　　憲斷鰲首以立極兮卧長鯨之横堰迴狂瀾於碤¶
　　磧兮厰瑯玕之疊瓛浮海屋之龍宫兮訝蜃樓之¶
　　非幻步登瀛以出塵兮共題名於塔雁左瞻右睞¶
<pb:KR2k0056_WYG_044-6b>¶
　　徙倚婆娑俯濯清纓反射紋波灘聲陵影晨夕烟¶
　　蘿若吟梁父忽起漁歌伊惟幽人潄流枕石心逺¶
　　地偏山青水碧灌木叢陰匿景逃籍希躅嚴陵垂¶
　　綸自適維九鼎以一絲兮客星隠而名高棹扁舟¶
　　之去來兮汎不繫而逍遥遺名利於烟水兮委直¶
　　鈎於釣鰲一水盈盈對瞻古廟錦官森嚴諸番並¶
　　曜懐美人於三顧兮綣魚水之遘竒余心悅其盡¶
　　瘁兮鼎足成而運移誕天威以擒縱兮烏蠻震而¶
<pb:KR2k0056_WYG_044-7a>¶
　　靖夷儼遺容於尸祝兮据最勝之江湄嗟卧龍之¶
　　蟠潤雖百世其可師為龍為魚一潛一見出處侔¶
　　時蠖屈虎變既葆真而閟秀期人傑而地靈榮光¶
　　塞河卿靄鬱蒸乘桃浪以遊瀚海兮謂熊飛而干¶
　　城挽天河以洗甲兵兮騰八陣之遺英歇蘭若而¶
　　奪琳珪兮淡二表於承明進可獻而退可懐兮憂¶
　　則違而樂則行山之髙而水之長兮登斯臺其含¶
　　情匪大夫作賦兮勉爾榮名髦士壯懐之磊落惟¶
<pb:KR2k0056_WYG_044-7b>¶
　　先哲之是程¶
　國朝¶
　　他山賦　　　　　　　　　　　錢邦芑¶
　　瞻寰區之曠夐信山水之離竒乃黔地之荒僻更¶
　　聳異而嶔﨑既嵽嵲而陡削亦峥嶸而逶迤余也¶
　　忘情塵累遯跡遐陬遘茲異境心契神投闢萊穢¶
　　於&KR1132;嵼焚荆榛於岰丘嵱嵷高下而畢現崱屴前¶
　　後而俱收登椒巔以遥矚覺&KR3233;&KR3329;之奔投烟雲開¶
<pb:KR2k0056_WYG_044-8a>¶
　　闔以萬狀氣象變眩而莫求若夫崧屾㟪&KR1394;以艱¶
　　陟洞穴合沓而陰尋迴溪漭潒而滂㵒大壑奔崩¶
　　以懐靈隠窺地軸之維絡邈測天柱之矗撑至於¶
　　叢柯偉木干霄礙雲榕樟翹負以飛曳㭚栛楚捷¶
　　而隠森春花列綺於岓岤秋葉驚霜而換金高霞¶
　　華映於峩峉朱雲采亂於岊岑獨是竒石磈磥拔¶
　　地插天或贔屭而硈□或碪&KR1095;而屈鬈或横仄而¶
　　䂚□或逆竪而倒懸或龍盤而虎奮或鵬舉而鳯¶
<pb:KR2k0056_WYG_044-8b>¶
　　軒或蛟騰而鴻下或獅怒而狻狂(叶魚/軒切)或纛引而¶
　　旗導或羽展而翅翩或雲垂而烟斷或浪擁而濤¶
　　旋高者遏日下者迴嵐巨者藏谷空者隠潭皺者¶
　　膚蹙漏者竅含瘦者骨削薄者縠彡散者星落簇¶
　　者毛毿仰者如嘯俯者如凝立者如望欹者如嬉¶
　　蹲者如怒踞者如思揚者如舞抑者如企端者如¶
　　拱斜者如窺前者如待後者如趍聨者如布斷者¶
　　如虧尖者如刺利者如刲既&KR3157;&KR3155;而嶻薛亦䃬礐¶
<pb:KR2k0056_WYG_044-9a>¶
　　而&KR1394;峩(叶魚/羈切)况齟齬而曲&KR2405;又巧妙而因依抑且¶
　　松檜叢倚栢杉掩映篁筠疎密以相間花卉參差¶
　　而互襯蘚衣斑蝕而□蒼木根盤嵌而凸勁玉膏¶
　　涵毓而甘香石髓凝結而精潤況復淵泉迸湧流¶
　　澮成河既汪洋以□潲亦&KR2428;濈而迴紆兼曲汀而¶
　　斜渚更危嶼而淤瀦加之高栁叢生於浩淼枝柯¶
　　披蔭於洪渠荇藻絲牽而帶續芹茝斜刺而劍舒¶
　　禽鳥間闗於林杪鳬鷖泳唼於蒲菰連峯倒影於¶
<pb:KR2k0056_WYG_044-9b>¶
　　波底懸崖插根於水隅以至淌澌浻澋石折崖迴¶
　　穴鳴竅答巒傾岫摧魚鳥騰躍而莫定柯業浮盪¶
　　而横排山因水而幽窅水得山而紆迴維山有亭¶
　　名曰拜石斵木結茅依林傍窟據屻屽之巃嵸當¶
　　䂜䂛之崒屼砇□拱侍而碁羅砮䂤硱&KR1095;以陡嵂¶
　　況復蹇烟佇嵐洗雨伴月時探竒而入影時伐虚¶
　　而剔骨雲根倒灑夫珠泉䂥脚横穿乎木甲(叶吉/協切)¶
　　維水有舟名曰恰受一葉浮波清流獨潄漾淪漪¶
<pb:KR2k0056_WYG_044-10a>¶
　　而上下棹苔萍而簇湊遡輕漪而織影盪素瀾而¶
　　破皺涵嫩緑於霄光挹柔碧於空秀月采沉璧而¶
　　耀金雨痕滌沫而漂漚(叶烏/侯切)蘭橈宛轉而夷猶布¶
　　帆飄拂而邂逅維山之陽南望鰲溪山幽水繞泉¶
　　石多姿既&KR2869;&KR3724;而明麗亦岭嵤而舒徐盼立鐘而¶
　　接招隠望洞鵞而訪石鷄登峯西眺山曰五雲千¶
　　崖嶢竪萬壑巉深嶚&KR2418;仰曕而神悸磵户俛瞰而¶
　　骨驚鵰鶚斂翮而莫度狖猱援羅而懼深非禪棲¶
<pb:KR2k0056_WYG_044-10b>¶
　　之脩侣孰追級而遐登厥峯之陰山名佛頂杉溪¶
　　環帶清駛絶影崨嶫&KR2750;㠑而難躋巗嵁嶙&KR2886;而奚¶
　　騁名刹焜耀於危巘鐘鼔響傳於絶畛樹駐曦而¶
　　虧耀巒障蟾而蹴景石磊砢而層疊泉瀑注而㵼¶
　　井西南遐矚湄水如綫庵曰西來塘名古練當水¶
　　轉而山環亦村古而林蒨幽人於焉結契賢士或¶
　　爾憑眷環山百里萃茲名區龍潛鳯舉霞隠雲遊¶
　　(叶羊/朱切)明哲晦跡而耕牧英流韜采而魚枯乃復深¶
<pb:KR2k0056_WYG_044-11a>¶
　　宵歌嘯詩酒歡娱聲林隔而遥答氣谷短而潛呼¶
　　於是雅尚相憐淪落為友朝夕過從味視蘭臭風¶
　　雨無阻於昏㝠嵗月雖賖而猶遘時登高以遐想¶
　　或聨袂而紆遲時銜觴以逺望或白眼而移時當¶
　　唱和之相得每感慨而淋漓何諸子之髙尚矢肥¶
　　遯以相期況山水之可樂奚荒寂之自疑且竒聞¶
　　之共賞質今古而無欺復品行之修潔實風流而¶
　　可師吾將托此以終老造化於我其何私¶
<pb:KR2k0056_WYG_044-11b>¶
　　朱砂賦　　　　　　　　　　　田　雯¶
　　考夫銀燭流於朱提銅山啟於吳會合浦有夜還¶
　　之珠番洋有醋潑之瑁精鏐美簜林邑螢飛黄鶻¶
　　青雅錫蘭流潰西域之苜蓿葡萄南粤之珊瑚翡¶
　　翠莫不居之為竒有以為利至若丹砂之名首見¶
　　禹貢與砥砮而並稱入髹漆以成用鍾乳質近而¶
　　形分紫英體殊而貌共烹而練之綘雪瓊膏餌而¶
　　服之十洲三洞術傳鴻寳鷄犬昇雲書秘枕函杖¶
<pb:KR2k0056_WYG_044-12a>¶
　　藜照誦稚川勾漏是求香山廬峯見弄衞公以之¶
　　&KR1777;羮昌黎因而兆夢石可㸃兮逋償金可化兮采¶
　　送訪卲陽之巔遺井尚存過洞庭之埜鑄鼎猶頌¶
　　匪怪匪迂宜愛宜重於稽所産不一其鄉二酉之¶
　　麓間出湯池之下深藏雖習聞而未覩今乃見於¶
　　黔疆阡江盤水婺邑銅崖咸可掘而可採然忽閉¶
　　而忽開未有開陽之夥者也於是竒贏之徒廢舉¶
　　之士指烟嵐以爭趨驅舟車而來至相與募保傭¶
<pb:KR2k0056_WYG_044-12b>¶
　　工畫壤列肆追一錢之蚓蛇探重泉之幽閟墏高¶
　　支以造天脂親齎以覔地悵曉夕之莫知置死生¶
　　於非意乍吐微鋩儼獲大貝雜土石以同居寢礦¶
　　牀而酣寐或如矢鏃或如斧劈或瑩如鏡或黯如¶
　　漆韎韐比光火齊較色燦矣霞披歘然榴滴是禀¶
　　離精聿鍾火德細若輕塵巨等拱壁壘瑰陸離尺¶
　　量斗計謂之砂寳辟邪魘魁豪客名家連城肯易¶
　　鍤入畚出梯升綆墜附螘引猿擔肩負背載檢載¶
<pb:KR2k0056_WYG_044-13a>¶
　　披且淘且汰審厥楛良别夫族類此什襲而韞藏¶
　　彼貿遷而罔市别有沿邨埜老接澗孤㷀措斗引¶
　　竿漉末拾零足清溪而蝕趾目注粒而損睛波濤¶
　　為之盡赤襟袂為之頓頳茍錙銖之可取雖纎忽¶
　　其敢輕爾迺作竈支爐置碾施杵研之則我朱孔¶
　　陽蒸之則揮汗成雨學團璣之走盤任㸃易而滴¶
　　露更呼為汞改號曰硃其實則一其變則殊噫&KR1077;¶
　　此一物也既不充耳目之玩乃妄傳服食之神以¶
<pb:KR2k0056_WYG_044-13b>¶
　　致多搜索於官牒遂視為希世之竒珍使者不言¶
　　神仙願下令而長禁砂其莫産山谷何為苦此一¶
　　方民¶
　　漏趵泉賦　　　　　　　　　　田　雯¶
　　富水之西去城五里峰迴逕轉隠軫駢闐在彼中¶
　　阿有㳅出焉名曰百盈字之聖泉庱庱淜淜瀯瀯¶
　　涓涓虎鬚方聚魚目更煎閲寒歴暑不知嵗年置¶
　　準其中以騐後先俛仰深沉罔越罔愆蓂莢謝榮¶
<pb:KR2k0056_WYG_044-14a>¶
　　璣衡廢旋重黎解政常羲罷占綫景徒測葭灰徒¶
　　然螘運周髀之磨儀渾顓頊之天麐朴脩墜而未¶
　　精郭許晰理而難詮一日之内俄頃之間甫除甫¶
　　椉倐滿倐蠲何必登觀象之臺臨鐡勒之邉商度¶
　　次於壺遂較盈虚於巫咸哉此其所以為百盈歟¶
　　方其進也㳅行及其退也坎止始焉不驟終焉不¶
　　已如日之經猶星之緯莫測其源莫竟其委孰鍵¶
　　其闗孰斡其裏大旱竭澤而不焦巨浸稽天而不¶
<pb:KR2k0056_WYG_044-14b>¶
　　圯以晝以夜以施以閉見兮麐游隠矣鳯舉神龍¶
　　之時屈時伸至人之可出可處往而知返求而能¶
　　與寸陰是惜尺度必軌不可得而挹其可得而徙¶
　　耶此其所以為聖泉也歟吾聞水之潤地脈之周¶
　　身一呼一吸一縮一盈釋氏數息而觀鼻黄老騐¶
　　炁以養生動則俱陽静亦凝陰華池灌潄湧泉引¶
　　伸嗇淫尾閭坁漏金莖百蓄一洩吐故納新散華¶
　　斂樸翕虚闢清按之澄泓汲之囦渟節宣輔和樞¶
<pb:KR2k0056_WYG_044-15a>¶
　　紐調真繇此而推猶未可勝潮有春秋之信木有¶
　　開落之辰雁乘之而去來蛬候之而蜚鳴抑聖水¶
　　之稱不一其目琉璃之澨亳州之麓烏竜二池武¶
　　陽一掬巫山之峰並此為六更讀鴻書亦云漏汋¶
　　語其情狀比於趵突惟厚德之難量斯佳名之屢¶
　　托無怪乎間至錦鞍時停華轂埜客對之而流連¶
　　風人臨之而躑躅¶
　　石船賦　　　　　　　　　　　常　安¶
<pb:KR2k0056_WYG_044-15b>¶
　　維黔有石船形宛然杙於何日棹於何年扣之有¶
　　聲琢之彌堅爾乃泊於牛渡河中停乎獅子峰畔¶
　　遥倚白蘋之洲近接紅蓼之岸任其朝霧之迷聽¶
　　其夕雲之亂幾經天上春秋更歴人間月旦且復¶
　　檣收曲澗碇重盤渦高碍斗牛楫揺丹桂逺牽雲¶
　　浪纜結修蘿寒浸中流有月不貫冷涵水底無風¶
　　可波空號羽毛似駛難稱葦葉如梭久阻思歸之¶
　　棹淹留乘興之艖若夫叱石兮羣起而化羊射石¶
<pb:KR2k0056_WYG_044-16a>¶
　　兮夜行而疑虎鞭石兮血出而海填煉石兮彩成¶
　　而天補取笏而拜兮無為之石丈刻桐而扣兮臨¶
　　平之石鼓昆明池兮鯨鳴零陵郡兮燕舞是皆故¶
　　蹟之相傳猶有遺踪之可數羡此船也無沉而無¶
　　浮誇此石也歴今而歴古是以長為礎潤不逐星¶
　　流觸虚焉終無所怒不繫矣寜將何愁豈勞工倕¶
　　之輩無煩虞姁之儔堪為僕射之居處不類孝亷¶
　　之停留白鵠湖中舴艋頻泛太虚山下漆船常浮¶
<pb:KR2k0056_WYG_044-16b>¶
　　惟是秋蘆嵗嵗迷離春水年年蕩漾汨萬頃之長¶
　　流倚四圍之疊嶂縱操瓊楫何施不問布帆無恙¶
　　悠然樵子之歌邈矣漁郎之唱於是鷁首霜鋪潔¶
　　白螭頭月照空明擊楫聲聞澎湃扣舷響答噌□¶
　　霜滿秋郊紅葉落雨來春夜紫苔生庶可免朝來¶
　　暮往又何須故送新迎豈非深鑒風波之險頓悟¶
　　桑海之情哉¶
　　五言古¶
<pb:KR2k0056_WYG_044-17a>¶
　　唐¶
　　送趙判官赴黔府中丞叔幕　　　李　白¶
　　廓落青雲心交結黄金盡富貴翻相忘令人忽自¶
　　哂蹭蹬鬢毛斑盛時難再還巨源咄石生何事馬¶
　　蹄間緑蘿長不厭却欲還東山君為魯曾子拜揖¶
　　高堂裏叔繼趙平原偏承明主恩風霜推獨坐旌¶
　　節鎮雄藩虎士秉金鉞蛾眉開玉樽才高幕下去¶
　　義重林中言水宿五溪月霜啼三峽猿東風春草¶
<pb:KR2k0056_WYG_044-17b>¶
　　緑江上候歸軒¶
　　經亂離後天恩流夜郎憶舊遊書懐贈江夏韋太¶
　　　守良宰　　　　　　　　　　李　白¶
　　天上白玉京十二樓五城仙人撫我頂結髪受長¶
　　生誤逐世間樂頗窮理亂情九十六聖君浮雲挂¶
　　空名天地賭一擲未能忘戰爭試涉霸王畧將期¶
　　軒冕榮時命乃大謬棄之海上行學劍翻自哂為¶
　　文竟何成劍非萬人敵文竊四海聲兒戲不足道¶
<pb:KR2k0056_WYG_044-18a>¶
　　五噫出西京臨當欲去時慷慨淚沾纓嘆君倜儻¶
　　才標舉冠羣英開筵引祖帳慰此逺徂征鞍馬若¶
　　浮雲送余驃騎亭歌鐘不盡意白日落昆明十月¶
　　到幽州戈鋋若羅星君王棄北海掃地借長鯨呼¶
　　吸走百川燕然可摧傾心知不得語却欲棲蓬瀛¶
　　彎弧懼天狼挾矢不敢張攬涕黄金臺呼天哭昭¶
　　王無人貴駿骨騄耳空騰驤樂毅倘再生於今亦¶
　　奔亡蹉跎不得意驅馬還貴鄉逢君聽絃歌肅穆¶
<pb:KR2k0056_WYG_044-18b>¶
　　坐華堂百里獨太古陶然卧羲皇徴樂昌樂館開¶
　　筵列壺觴賢豪間青娥對燭儼成行醉舞紛綺席¶
　　清歌繞飛梁歡娱未終朝秩滿歸咸陽祖道擁萬¶
　　人供帳遥相望一别隔千里榮枯異炎凉炎凉幾¶
　　度改九土中横潰漢甲連胡兵沙塵暗雲海草木¶
　　揺殺氣星辰無光彩白骨成丘山蒼生竟何罪函¶
　　闗壯帝居國命懸哥舒長㦸三十萬開門納兇渠¶
　　公卿如犬羊忠讜醢與菹二聖出遊豫兩京遂丘¶
<pb:KR2k0056_WYG_044-19a>¶
　　墟帝子許專征秉旄控強楚節制非桓文軍師擁¶
　　熊虎人心失去就賊勢騰風雨惟君固房陵誠節¶
　　冠終古僕卧香爐頂餐霞潄瑶泉門開九江轉枕¶
　　下五湖連半夜水軍來潯陽滿旌旃空名適自誤¶
　　迫脅上樓船徒賜五百金棄之若浮烟辭官不受¶
　　賞翻謫夜郎天夜郎萬里道西上令人老掃蕩六¶
　　合清仍為負霜草日月無偏照何由訴蒼昊良牧¶
　　稱神明深仁恤交道一忝青雲客三登黄鶴樓顧¶
<pb:KR2k0056_WYG_044-19b>¶
　　慙禰處士虚對鸚鵡洲樊山霸氣盡寥落天地秋¶
　　江帶峨眉雪川横三峽流萬舸此中來連帆過揚¶
　　州送此萬里目曠然散我愁紗窻倚天開水樹緑¶
　　如髪窺日畏銜山促酒喜得月吴娃與越艶窈窕¶
　　誇鉛紅呼來上雲梯含笑出簾櫳對客小垂手羅¶
　　衣舞春風賔跪請休息主人情未極覽君荆山作¶
　　江鮑堪動色清水出芙蓉天然去雕飾逸興横素¶
　　襟無時不招尋朱門擁虎士列㦸何森森剪鑿竹¶
<pb:KR2k0056_WYG_044-20a>¶
　　石開縈流漲清深登臺坐水閣吐論多英音片辭¶
　　貴白璧一諾輕黄金謂我不愧君青鳥問丹心五¶
　　色雲間鵲飛鳴天上來傳聞赦書至却放夜郎迴¶
　　暖氣變寒谷炎烟生死灰君登鳯池去忽棄賈生¶
　　才桀犬尚吠堯匈奴笑千秋中夜四五嘆常為大¶
　　國憂旌斾夾兩山黄河當中流連雞不得進飲馬¶
　　空夷猶安得羿善射一箭落旄頭¶
　　憶秋浦桃花舊遊時竄夜郎　　　李　白¶
<pb:KR2k0056_WYG_044-20b>¶
　　桃花春水生白石今出没揺蕩女蘿枝半掛青天¶
　　月不知舊行徑初拳幾枝蕨三載夜郎還於茲錬¶
　　金骨¶
　　夜郎承恩放還兼欣復京師示息秀才　李　白¶
　　黄口為人羅白龍乃魚服得罪豈怨天以愚陷網¶
　　目鯨鯢未剪滅豺狼屢翻覆悲作楚地囚何日秦¶
　　庭哭遭逢二明主前後兩遷逐去國愁夜郎投身¶
　　竄荒谷半道雪屯䝉曠如鳥出籠遥欣尅復美光¶
<pb:KR2k0056_WYG_044-21a>¶
　　武安可同天子巡劍閣儲皇守扶風揚袂正北辰¶
　　開襟攬羣雄胡兵出月窟雷破闗之東左掃因右¶
　　拂旋收洛陽宫囘輿入咸京席卷六合通叱咤開¶
　　帝業手成天地功大駕還長安兩日忽再中一朝¶
　　讓寳位劍璽傳無窮媿無秋毫力誰念矍鑠翁弋¶
　　者何所慕高飛仰冥鴻棄劍學丹砂臨鑪雙玉童¶
　　寄言息夫子嵗晚陟方蓬¶
　　流夜郎永華寺寄潯陽羣官　　　李　白¶
<pb:KR2k0056_WYG_044-21b>¶
　　朝别凌烟樓暝投永華寺賢豪滿行舟賔散予獨¶
　　醉願結九江流添成萬行淚冩意寄廬嶽何當來¶
　　此地天命有所懸安得苦愁思¶
　　竄夜郎於烏江留别宗十六璟　　李　白¶
　　君家全盛日台鼎何陸離斬鼇翼媧皇鍊石補天¶
　　維一迴日月顧三入鳯凰池失勢青門傍種𤓰復¶
　　幾時猶會衆賔客三千光路岐皇恩雪憤懣松柏¶
　　含榮滋我非東牀人令姊忝齊眉浪跡未出世空¶
<pb:KR2k0056_WYG_044-22a>¶
　　名動京師適遭雲羅解翻謫夜郎悲拙妻莫邪劍¶
　　反比二龍隨慙君湍波苦千里逺從之白帝晚猿¶
　　斷黄牛過客遲遥瞻明月峽西去益相思¶
　　贈黔府王中丞楚　　　　　　　孟　郊¶
　　舊説天下山半在黔中青又聞天下泉半落黔中¶
　　鳴山水千萬遶中有君子行儒風一以扇汙俗心¶
　　皆平我願中國春化從異方生昔為陰草毒今為¶
　　陽華英嘉實綴緑蔓凉湍㵼清澄逍遥物景勝視¶
<pb:KR2k0056_WYG_044-22b>¶
　　聽空曠并困驥猶在轅沉珠尚隠精路遐莫及眄¶
　　泥汙日已盈嵗晏將何從落葉甘自輕¶
　　長安送友人之黔南　　　　　　薛　能¶
　　衡嶽猶云過君家獨幾千心從賤遊話分向禁城¶
　　偏陸路終何處三相在素船琴書去迢遞星路照¶
　　潺湲臺鏡簪秋晚盤蔬飯雨天同文到鄉盡殊國¶
　　共行連後會應多日歸程自一年貧交永無忘孤¶
　　進合相憐¶
<pb:KR2k0056_WYG_044-23a>¶
　　元¶
　　七星闗　　　　　　　　　　　馮福可¶
　　㸃蒼何蒼蒼環以西洱河百年雨露恩詎敢煩天¶
　　戈轅門振烏撒衣帶踰牂柯巨險久已平故闗尚¶
　　陂陀云胡七星名亦復重不磨¶
　　翠屏山　　　　　　　　　　　何𢎞士¶
　　俗山如俗人過眼不相揖據鞍無好詩羇思廹胸¶
　　臆行行見翠屏景意兩相適烟蘿幕青黛山厓剷¶
<pb:KR2k0056_WYG_044-23b>¶
　　蒼璧雲霞油然生杉檜森以立鳴禽遞清響飛泉¶
　　散珠急我疑有幽人相傍崖居密朝餐紫霞英暮¶
　　㗖香松實¶
　　明¶
　　獨嘯亭　　　　　　　　　　　周　瑛¶
　　一年卧衡門復領楚西牧此行誰使之應不為斗¶
　　粟和衷乏僚寀供御少徒僕訟庭日無事何必修¶
　　邉幅每當風日佳散步自捫腹仰天舒鬱襟大塊¶
<pb:KR2k0056_WYG_044-24a>¶
　　苦局促正聲發唇齒餘響振林木浮雲斂太清長¶
　　風動虚谷雖未諧宫商猶堪擬絲竹縁非不平鳴¶
　　祇用矯庸俗新亭已結構徙倚一寓目燕雀莫驚¶
　　猜吾將逐黄鵠¶
　　題飛泉　　　　　　　　　　　周　瑛¶
　　下馬碧山阿散坐清溪濵遐觀千古上地下人已¶
　　陳引手弄清湲與君懐抱均安能被炎汗日與簿¶
　　書親¶
<pb:KR2k0056_WYG_044-24b>¶
　　北山深窈窕逺接魚樵蹤中有寒泉水如奏嶧陽¶
　　桐灑雨映疎竹隨風鳴長松坐久人跡絶孤雲生¶
　　前峰¶
　　杜甫愛西瀼淵明登東皋而我有高興石面覯飛¶
　　濤平生得喪心對此輕秋毫不謂宣尼逺白日坐¶
　　聞韶¶
　　飛泉落深潭波瀾方渙渙中有得意魚往來或聚¶
　　散銜杯意方適忽爾接竒玩解組嗟未能臨川發¶
<pb:KR2k0056_WYG_044-25a>¶
　　長嘆¶
　　西園　　　　　　　　　　　　王守仁¶
　　方園不盈畝蔬卉頗成列分溪免甕灌補籬防豖¶
　　蹢蕪草稍焚薙清雨朝來歇濯濯新葉敷熒熒夜¶
　　光發放鋤息重陰舊書漫披閲倦枕竹下石醒望¶
　　松間月起來步閒謡晚酌檐間設酣時藉草眠忘¶
　　與隣翁别¶
　　水濵洞　　　　　　　　　　　王守仁¶
<pb:KR2k0056_WYG_044-25b>¶
　　送逺憩岨谷濯纓俯清流沿溪陟危石曲洞藏深¶
　　幽花靜馥常閟溜暗光亦浮平生泉石好所遇成¶
　　淹留好鳥忽雙下鯈魚亦羣遊坐久塵慮息澹然¶
　　與道謀¶
　　謫居龍塲結草庵居　　　　　　王守仁¶
　　草庵不及肩旅倦體方適開棘自成籬土階漫無¶
　　級迎風亦蕭疎漏雨易補葺靈瀨響朝湍深林凝¶
　　暮色羣獠環聚訊語龎意頗質鹿豖且同遊茲類¶
<pb:KR2k0056_WYG_044-26a>¶
　　猶人屬匏樽映瓦豆盡醉不知夕緬懐黄唐化畧¶
　　稱茅茨迹¶
　　陽明小洞天　　　　　　　　　王守仁¶
　　古洞閟荒僻虚設儼相待披萊歴風磴移居快幽¶
　　塏營炊就巖竇放榻依石壘穹窒旋薫塞夷坎仍¶
　　掃灑卷帙漫堆列樽壺動光彩夷居信何陋恬淡¶
　　意方在豈不桑梓懐素位聊無悔¶
　　送劉美之太守赴銅仁　　　　　杭　淮¶
<pb:KR2k0056_WYG_044-26b>¶
　　園栁何青青江草萋以碧送子適萬里執手情脈¶
　　脈嗟彼雲中雁翺翔依沙磧不為稻梁謀何以有¶
　　南北努力慎所之悠悠豈終隔¶
　　送王陽明謫官龍塲驛　　　　　杭　淮¶
　　白日野中微浮霾結朝陰送子逺行役躑躅傷我¶
　　心豈無良朋儔不如子同音寂寞及窮荒誰能念¶
　　浮沈願為雙玉軫相隨麗瑶琴¶
　　聖泉篇　　　　　　　　　　　楊　慎¶
<pb:KR2k0056_WYG_044-27a>¶
　　龍圖天生水羲畫山出泉睠茲觱沸流肇自混沌¶
　　年盈涸在頃刻消息同乾坤塵刹變潮汐億垓無¶
　　貿遷帝臺盎漿下神瀵壺嶺巔冰雪姑射質風露¶
　　綽約仙竇雲騰潏潏泓月涵涓涓蝦鬚穿皎鏡蟹¶
　　眼瞭淪漣岷觴衍遊聖㘭舟喻思𤣥迷蹤鬼方霧¶
　　藴真羅甸烟詎逢陸羽品那遇桑欽傳名公紆勝¶
　　引喜招陶芳筵折簡開薈蔚飛觥延霽天玉珂鳴¶
　　重巘金艾明華田碧瀲灑柔翰翠微鑑洞絃臨淵¶
<pb:KR2k0056_WYG_044-27b>¶
　　稱混混倚谷望谸谸麗闉鼛鼔動迴谿蕡燭然荒¶
　　塗欣長㑹興言遂成篇¶
　　烏撒喜晴　　　　　　　　　　楊　慎¶
　　易見黄河清難逢烏撒晴陰霾既已豁險道況復¶
　　平蜀日杳千里滇雲惟十程江花與江草異國看¶
　　春生¶
　　平壩南村　　　　　　　　　　何景明¶
　　朝出城南村策馬入荆杞村中八九家烟火自成¶
<pb:KR2k0056_WYG_044-28a>¶
　　里兒童候晨光稍稍荆扉啟田隣務收穫時復披¶
　　草語昵昵何所云但云好禾黍¶
　　秋陰結林霏細雨灑茅室牧放止近郊牛羊不相¶
　　失廣園散花林平疇藹風日長幼不出門咸知戀¶
　　儔匹喧喧車馬中徒為慕高秩懸輿當何時可使¶
　　志願畢¶
　　沉沉古陂水日暮寒更緑隔阪見居人蘿蔓纒草¶
　　屋摘禾留客飯採薪伐枯木童穉持竹竿雨中放¶
<pb:KR2k0056_WYG_044-28b>¶
　　鷄鶩區區化外國猶得覩淳朴¶
　　普定　　　　　　　　　　　　何景明¶
　　鼓絶掩山城空堂思超忽孤燈明夕帷悄悄凉風¶
　　發落葉何飄蕭飛螢互明沒客窻臨古寺坐待微¶
　　鐘歇¶
　　清平令　　　　　　　　　　　何景明¶
　　清平之縣令不識何為者庭前長野桑庭後長山¶
　　檟猛虎上我城青狨啼我舍昨日出城去騎馬到¶
<pb:KR2k0056_WYG_044-29a>¶
　　部下部民道遮之持刀殺其馬入門顧妻子所居¶
　　無完瓦秋風吹樹木白日落原野永夜空城中哀¶
　　哀淚如㵼¶
　　平越　　　　　　　　　　　　何景明¶
　　清晨發平越霧暗山益密僕夫各相戒路途恐迷¶
　　失薄午游氛清參差衆峰出鷄鳴溪谷中始見厓¶
　　上日雲葉分沓冥高原被華實秋風起叢林興感¶
　　乃非一悠悠逺行邁歴險難具述¶
<pb:KR2k0056_WYG_044-29b>¶
　　黒石樵歌　　　　　　　　　　程　㸅¶
　　黒石落窮崖崚嶒亂溪滸獨有執柯人忘却登山¶
　　苦朝出弄蘆笙暮歸敲石鼓風清一肩息黄童和¶
　　諸父¶
　　東山　　　　　　　　　　　　吴國倫¶
　　九日不登高烟霞澹林麓十日秋氣清東山倚天¶
　　矗複道舒新蓁琳宫隠扶木振衣躡其巔一縱千¶
　　里目荒城大如斗衆山渺焉伏掃石坐層雲鳴鐘¶
<pb:KR2k0056_WYG_044-30a>¶
　　發幽谷僧至焚妙香居然在天竺忽開西域蓮掩¶
　　彼南陽菊何言非土良遊此築堪卜羲馭難可停¶
　　且倒樽中緑¶
　　别貴竹諸友　　　　　　　　　張　翀¶
　　十年與君遊千里與君别把袂意不言含杯氣欲¶
　　絶漸隔瀟湘雲空留夜郎月一曲瑶琴彈知音對¶
　　誰說¶
　　川上雜咏　　　　　　　　　　李　渭¶
<pb:KR2k0056_WYG_044-30b>¶
　　巖阿黄虞民獨志惟田園日出復日入不知城市¶
　　喧去草培嘉禾兩者不並存汲隧甘自掘抱膝聽¶
　　禽言¶
　　野步任頡頏所到成流連況復泉壑清渡雲澹浮¶
　　烟石高坐垂釣月出歌放船達人各有懐那復論¶
　　百年¶
　　雲渚澄素景奩澹披秋夕沙渫沸蓀畹潦盡見村¶
　　宅一鶴自零丁千峰散虚白揮手弄潺湲借茲洗¶
<pb:KR2k0056_WYG_044-31a>¶
　　形役¶
　　山影江半陰渡口喧人語東林精舍近幽人自來¶
　　去漁父歌放逸澹然寡塵慮為愛乘槎行直到水¶
　　窮處¶
　　遊嵇公泉　　　　　　　　　　李　渭¶
　　吾與二三子覽勝求前賢嵇公昔垂釣傳聞於此¶
　　泉披雲尋往事流水不知年山空琴欲冷樹古鶴¶
　　來眠¶
<pb:KR2k0056_WYG_044-31b>¶
　　聞黔中平志喜　　　　　　　　林堯俞¶
　　皇風式九圍聲教暨邉鄙由來西南夷難用漢法¶
　　理其居雜編氓其道羈縻耳撫馭乖所宜騷騷孰¶
　　為弭黔本𨽻鬼方滇蜀相唇齒各自有君長號令¶
　　一齊止昨者糾諸樊西川亂無紀況乃安奢酋水¶
　　藺負堅壘目覩貴陽城疊氊同折箠我軍寡且弱¶
　　日夕呼庚癸相距及嵗餘如肉置諸机疾聲望外¶
　　援割髪而噬指幸然捄兵至背城拚一死又逢賊¶
<pb:KR2k0056_WYG_044-32a>¶
　　氣惰乍合便披靡既以解重圍亦足療瘡痏雖未¶
　　極兵威庶幾褫不軌斯維社稷靈人力詎至此但¶
　　此全城功僉云李與史願懐往事虞勿生戰勝喜¶
　　如聞老鴉闗去城僅五里¶
　　城南江亭學使壁哉韓公邀同參知大涵謝公小¶
　　　集五首　　　　　　　　　　謝三秀¶
　　旦發虹梁門暝投漁磯路春水半篙緑褰裳不可¶
　　渡溪深烟復深遥遥辨庭樹¶
<pb:KR2k0056_WYG_044-32b>¶
　　官栁變寒條二月孤鶯早細水浣殘花幽風梳短¶
　　草川原霽人目曠然愜探討¶
　　羣公結駟處乃在清川曲危石疊飛雲奔泉潄鳴¶
　　玉隔浦見茅茨寒燈影深竹¶
　　空亭留讌言山牀壓春酒以茲川上意緬懐魯中¶
　　叟白鷗不避人矯翼下溪口¶
　　踞此松間石盈盈春一望秀月吐層潭清輝幾千¶
　　丈何處夜漁歸前村人語響¶
<pb:KR2k0056_WYG_044-33a>¶
　　謫仙橋　　　　　　　　　　　鄒元標¶
　　盤谷清溪上滴滴山間鳴盤谷逶且邃山泉流且¶
　　清酌此杯中飲欣然得我情坐覺塵蹤逺還令世¶
　　慮輕欲構留雲窩時來濯我纓¶
　　龍山　　　　　　　　　　　　鄒元標¶
　　曲徑排雲上層崖插碧空古木環青靄烟霞亂石¶
　　叢磨碑拭古偈翻經一叩鐘曇摩今何在偓佺竟¶
　　不逢真有逍遥趣泠然欲御風¶
<pb:KR2k0056_WYG_044-33b>¶
　　飛雲巖　　　　　　　　　　　鍾　惺¶
　　吾聞山出雲巖則雲之室茲巖雲所為雲與山為¶
　　一山雲老亦堅浮者化而實初至怯空遊梯磴乃¶
　　歴歴下上於其間步步可遊息石以雲為神雲以¶
　　石為質石飛雲或住動定理難詰草樹過泉聲尋¶
　　之莫可覿¶
　　曉行黎蛾道中　　　　　　　　陳際泰¶
　　高霞飲朝氣水木澄空宇嵐光半欲浮輕鷗依淺¶
<pb:KR2k0056_WYG_044-34a>¶
　　渚峰影逺近開次第如展羽春溪雨乍收景色特¶
　　清舉好山無數青歴歴真可語久置塵勞中煩悶¶
　　深自苦忽得此蕭曠心神淡相取耳目引清端遇¶
　　物都有主一往果情深何必夢天姥¶
　　遊雙明洞　　　　　　　　　　張瑞圖¶
　　誰於疊嶂中闢此虚明境山迴石壁峙儼若列九¶
　　鼎四門森開張萬象無遁影碧潭凝其源澄泓開¶
　　天井似開睡龍鼾兼愁佛骨冷六月若清秋炎觸¶
<pb:KR2k0056_WYG_044-34b>¶
　　失所柄玲瓏若鳯穴輪轉無停頃此意非偶然惆¶
　　悵過夜永¶
　　次平城　　　　　　　　　　　葛一龍¶
　　言從擷香芷五日瀕江路傾危赴偃仰偪仄謝回¶
　　顧深林雨濯濯隔水山箇箇亦有不耕人木末營¶
　　茅蔀自謂巢居尊罔知夜郎大¶
　　出普定　　　　　　　　　　　葛一龍¶
　　怪哉兼日路坦坦無迍邅居人不著土結構山之¶
<pb:KR2k0056_WYG_044-35a>¶
　　巔舉爨悮烽燹辟穀餐雲烟久處弗自異行者目¶
　　為仙四序一氣候常此黄花天¶
　　得黔報寄示兩子　　　　　　　尹　伸¶
　　仕宦通黔藉時比於放流頃者用戎馬反以才名¶
　　收我昨權出處曾慮當見投未即猿奔林己同鷹¶
　　在韝衰年履瘴鄉病軀親戈矛中子不樂聞況使¶
　　老妻憂惟余性頗達死生同一漚炙額兼噴鼻壯¶
　　夫昔所羞茍能了二觀未必無一籌世法今頗解¶
<pb:KR2k0056_WYG_044-35b>¶
　　勉師老氏柔冠軍當辨戰都䕶或深謀聲靈仗英¶
　　主小醜何足劉虔勤奉簡書功利不敢求畸人倘¶
　　天幸為我營菟裘¶
　　軍中詩　　　　　　　　　　　尹　伸¶
　　往時言苦樂總未行三軍軍中無尊賤軀命等一¶
　　塵日月在雕鞍期會敢逡巡渡險每需次竟日河¶
　　之漘危峰霜雪中斗帳冒荆榛暮炊常丙夜朝櫛¶
　　必先晨銅焦徹曉鳴鄉夢苦不伸疲馬囓枯草聲¶
<pb:KR2k0056_WYG_044-36a>¶
　　息凌枕茵行營無餽糧捃摭常未匀甘言慰徒旅¶
　　卞性轉慈仁嗟哉靜潔心往往違天真有家不敢¶
　　懐同曹羡居人¶
　　夙好黄老言謬謂通於兵為和不為倡陰節欲其¶
　　盈主者有𤣥契桴鼓不輕鳴驕賊百里來剽鋭亦¶
　　善爭躍馬迫吾壘白刅光縱横其氣已先竭矧能¶
　　窺我情一决千仞谿殱之如落英¶
　　遊甕安後巖　　　　　　　　　曹代之¶
<pb:KR2k0056_WYG_044-36b>¶
　　寒氣斂餘肅晴風振天表林麓動幽懐探歴盡竒¶
　　窈孤笻躡危級寓目延清眺烟嵐淨逺山諸峰青¶
　　未了湖光一片明孤情窮浩渺百感從中來俯仰¶
　　各有道茫茫集百端欣慨縈懐抱古碣讀遺文嵗¶
　　月不易考轉境得幽異絶壁參空杳草木肆蒙茸¶
　　怪石迷絲蔦石穴不可尋寒雲棲樹杪諸子爭勝¶
　　情領畧具清皎踞石發高嘯登峰絶危討曲折頓¶
　　忘疲感觸亦深悄歸途月色明回首孤峰小¶
<pb:KR2k0056_WYG_044-37a>¶
　　新添晚村　　　　　　　　　　劉　泌¶
　　春力通原野車馬恣新緑歸心行失次日入在荒¶
　　麓有村流水邉溪花亦多簇畎澮晚烟蒙穉子驅¶
　　歸犢三五指行車問君何所逐感此良嘆嗟欵扉¶
　　止我轂昏堂燈延客居人失幽獨夜深人盡卧掩¶
　　巵對殘燭榮名亦區區以已聽伸縮如此車馬間¶
　　何曾語昔夙月光明吐階渠響越平陸簡較生平¶
　　心惆悵鷄聲促¶
<pb:KR2k0056_WYG_044-37b>¶
　國朝¶
　　秋日邀諸子遊黄平鼔臺山　　　米　璁¶
　　風日具清皎秋氣在巖谷之子三五人逍遥互追¶
　　逐領畧各為情幽勝隨意足修枝著微黄新篠蔭¶
　　深緑樵徑縱横開落葉迷荒麓時聞鷄犬聲隔籬¶
　　見茅屋杉檜隠荆扉短籬雜疎菊委折得石梁溪¶
　　流琤寒玉殘陽漸欲低孤&KR1055;引清穆剥蝕古跡深¶
　　摩挲苔蘚覆憑弔見興亡蒼茫動心目小酌倚長¶
<pb:KR2k0056_WYG_044-38a>¶
　　松高霞照幽獨仰視浮雲翔因悲時序促塵網暗¶
　　相牽高尚難自朂安得素心人共卧深山曲¶
　　蒲村歸田　　　　　　　　　　錢邦芑¶
　　生平寡世情賦性躭閒逸塵網一羈牽舉步成礙¶
　　窒沉思本無味忽忽如有失一朝決去就曠然深¶
　　自得理我荷葉衣拂我笋皮笠逍遥田畝間昻首¶
　　看雲色百物適自然欣彼歸飛翼¶
　　闗索嶺　　　　　　　　　　　田　雯¶
<pb:KR2k0056_WYG_044-38b>¶
　　吾足右跛跎一人纔餘半畏登百尺樓况復凌霄¶
　　漢茲嶺箭鋒直勢傾一柱觀花鬘疊似螺嵐光鋪¶
　　如練鳥徑一綫垂誰為假羽翰泠泠清風吹躡級¶
　　倐無算兩腋盪閒雲籃輿張風幔樹杪度午鐘依¶
　　微露僧院畇畇竹嶼寛淰淰泉珠灌茶話已移時¶
　　坐久烏巾岸格磔鳴不休思逐山禽散層層上上¶
　　頭峰冒明霞亂古麛驚人跳戌旗隔樹斷小雨白¶
　　㲲濕晚店青䕸㸑高吟行路難夜凉生寤嘆¶
<pb:KR2k0056_WYG_044-39a>¶
　　石花　　　　　　　　　　　　田　雯¶
　　㶁㶁三岔河矗矗萬仞砦劃然地勢開烏川合一¶
　　𣲖兩屋古所劈峭立山不壊清和四月半湍流忽¶
　　滂湃斑斕石上花初發卷如蠆望之塗朱紅晴霞¶
　　落天外竒葩三五夕小者復漸大十里百數叢赤¶
　　城罥青靄或圓如羽輪或高如飈斾經旬色微黄¶
　　淡寂餘殘瀨天女采之去瓣蕊不可丏水漲畏蛟¶
　　鼉觸舟多水怪洎夫水落時花空已難再石青壁¶
<pb:KR2k0056_WYG_044-39b>¶
　　蘚光離離無根蔕獨於逺眺宜巨靈何狡獪¶
　　習安山水佳紅溪抱緑岑無如石花竒疑是優曇¶
　　林安得凌首夏洄溯一相尋挐烟駕漁艇泛泛斜¶
　　陽沉馮夷息浪鼔高栁鳴幽禽繫花衣帶間紅霞¶
　　滿清襟汲水胭脂井晚炊還孤斟月上沿屋行往¶
　　聽三潮音¶
　　平溪道中　　　　　　　　　　湯右曾¶
　　五更江起霧暗裏蕩雙漿洶洶無停聲浩浩信長¶
<pb:KR2k0056_WYG_044-40a>¶
　　往推蓬暫窺臨艓子浪花上川光互明滅山影迷¶
　　俯仰纜船呼晨炊風日漸晃朗澄澄碧波映皎鏡¶
　　平似掌迴湍成圓淵觸石怒濤響灘行屢紆直石¶
　　骨轉森爽天寒竒姿露刻畫勞萬象千林散青紅¶
　　絶景見無兩晨霞互斑駁雲錦亂泱漭緑流恍舊¶
　　山水盡憶弭榜永懐滄洲趣暫此足清賞¶
　　高真觀　　　　　　　　　　　張大受¶
　　我來訪仙蹤幽亭築巖麓長松化龍鱗老桂孕兔¶
<pb:KR2k0056_WYG_044-40b>¶
　　腹涓涓屋頂泉不竭寒繼燠逺望玲瓏石近倚蕭¶
　　疎竹粤稽明始興創業重誅戮游戲似譎諌異人¶
　　肯羈束浮沉隠亦仕轉旋禍為福山城騎鶴遊事¶
　　比綺與甪當今¶
天子聖仁德漸百族升朝釐紀綱賢俊罕隠伏不聞方¶
　　伎流用幻惑世俗豈無高隠者學道侣麋鹿招之¶
　　即肯來敢辭曳尾辱回望三百年荒厓寄孤躅殘¶
　　碑竒字留捫蘚試重讀¶
<pb:KR2k0056_WYG_044-41a>¶
　　飛雲洞　　　　　　　　　　　常　安¶
　　飛來何處雲却到黔山住片片入洞中化石結鐘¶
　　乳象如瓔珞垂氣若噴烟霧造物騁竒怪渾似人¶
　　工錯洞外澎湃聲半空懸瀑布虬松老漢唐鳥道¶
　　路迴互心目一豁然低佪還四顧役夫促前行斜¶
　　陽正滿樹¶
　　山行　　　　　　　　　　　　常　安¶
　　山行復山行曲折羊腸路雲磴摩蒼穹人在雲中¶
<pb:KR2k0056_WYG_044-41b>¶
　　度斜陽照馬鞍馬嘶芳草渡憶得二年前身從此¶
　　山去無何白髪新此山青如故¶
　　王文成祠　　　　　　　　　　晏斯盛¶
　　孟氏學有源龍門觀禹迹公獨得逕途良知自開¶
　　闢當年謫龍塲真幾茲勃發講學來貴陽知行無¶
　　岐陌時復重一言大方消虺蜴經濟遽崢嶸有明¶
　　資斡擘煌煌著事功的的原心宅中稍異程朱亦¶
　　自沛津筏夜來讀要書錢王未窺摘至善在人心¶
<pb:KR2k0056_WYG_044-42a>¶
　　此知奚假易夏遊思念庵記言在紬繹安得祈濫¶
　　觴相與存餘澤世世事春秋庸敢漫騷屑¶
　　飛雲洞　　　　　　　　　　　陳悳榮¶
　　古巖如屋覆山根足幽䆳石形各異狀一一煩仰¶
　　睇玲瓏冰筯滴比櫛蜂房密滑突人乳垂拳曲佛¶
　　手繫大者疑雲龍頭爪露靈異又如洪濤翻盤渦¶
　　互騰沸沉沉太古色青蒼鬱虧蔽遥想融結初真¶
　　宰勞位置下有不測洞䝉幕鬼窟閟藴蓄雲水根¶
<pb:KR2k0056_WYG_044-42b>¶
　　吐納山川氣倉皇昔經過鞅掌役王事今茲撫石¶
　　欄揮洒勞人淚方池一泓水清徹識我意老栢勢¶
　　更竒撑拄青霄際日月促勞筋倦足此暫憩摩挲¶
　　亭上碑遊人富清製愧無曹劉才難勒石上字好¶
　　帶片雲歸間擬栁州記¶
　　石阡道中題將軍陔　　　　　　鄒一桂¶
　　孤標凌太虚受氣變霜雪樷木不能附㸃綴亂一¶
　　切稜稜蒼骨寒孑孑挺高節山為仁所樂毋乃過¶
<pb:KR2k0056_WYG_044-43a>¶
　　勇決那知堅壁中泉脈出自穴虚中涵智水流潤¶
　　生膏澤外樸内文明此圖可觀易豈徒誇石筍椽¶
　　筆書天闕¶
　　過天柱縣幫洞山　　　　　　　鄒一桂¶
　　三壺在海表風烈不能舟秦皇覔不見漢武將焉¶
　　求物理近可譬此山即神洲鴻濛未歸壑激盪成¶
　　彫鎪一朝變桑田陸海膠浮鷗宛如白蓮朶半放¶
　　含清秋上結寳花臺疎磬鳴松楸得非壺公宅於¶
<pb:KR2k0056_WYG_044-43b>¶
　　此邀浮丘盤旋轉蝸舍往返周華不蜂腰附螻蟻¶
　　蝤領飛蜉蝣對岸立鋒㦸晨光耀兠鍪湯湯濯古¶
　　礎砥柱滄溟流雀蛤以時變䕫蚿憐其儔安知吾¶
　　不化鼔翅同莊周¶
　　七言古¶
　　唐¶
　　流夜郎贈辛判官　　　　　　　李　白¶
　　昔在長安醉花栁五侯七貴同杯酒氣岸遥凌豪¶
<pb:KR2k0056_WYG_044-44a>¶
　　士前風流肯落他人後夫子紅顔我少年章臺走¶
　　馬著金鞭文章獻納麒麟殿歌舞淹留玳瑁筵與¶
　　君自謂長如此寜知草動風塵起函谷忽驚胡馬¶
　　來秦宫桃李向誰開我愁逺謫夜郎去何日金鷄¶
　　放赦回¶
　　明¶
　　飛越峰天馬歌　　　　　　　　楊　慎¶
　　高皇御天開大明龍馬出自養龍坑房星夜下盧¶
<pb:KR2k0056_WYG_044-44b>¶
　　龍塞天駟曉來驃騎營殿前重瞳親賜閲仗外奚¶
　　官爭相迎鷄鳴牛首試控縱鳯師麟儀無逸驚追¶
　　風絶塵羡迅疾逐日光影羞翾輕四蹄蹁然不蹍¶
　　地六飛如在空中行是時蠻婦有奢香左驂牡驪¶
　　右化黄貢上金陵一萬匹内廐惟稱此馬良宸遊¶
　　清燕幸鸞坡學士承㫖贊且歌飲以蘭池之瑶水¶
　　秣以藍田之玉禾飛越峰名自天錫駿骨雖朽名¶
　　不磨至今百七十嵗時山頭猶有養龍池方經地¶
<pb:KR2k0056_WYG_044-45a>¶
　　志或挂漏箐苗洞獠那能知吾聞天下有道飛黄¶
　　伏皁又聞王良策馬車騎滿野前時吉囊冦大同¶
　　𤇺火直達甘泉宫近日莫瀛亂交趾羽書牙璋徧¶
　　南中安得將星再降𫝊友德房宿重孕飛越峰一¶
　　月三捷獻俘馘千旄萬旟歌熈雍嗚呼將相寜有¶
　　種龍駔豈無媒經途訪迹一興慨郭隗孫陽安在¶
　　哉長歌終曲長風來¶
　　赤虺河行　　　　　　　　　　楊　慎¶
<pb:KR2k0056_WYG_044-45b>¶
　　君不見赤虺河源出芒部虎豹之林猿猱路層冰¶
　　深雪不可通千尋建木撑寒空明堂大厦採梁棟¶
　　工師估客穿蒙籠此水奔流似飛箭縳筏乘桴下¶
　　蜀甸黯淡灔澦險倍過海洋流沙爭一線誰驅烏¶
　　鵲役黿鼉秋濤夏潦息盤渦栢亭雲屏濟川手奠¶
　　民枕席休干戈安得修為夷庚道鐫刻靈陶垂不¶
　　磨¶
　　普市　　　　　　　　　　　　楊　慎¶
<pb:KR2k0056_WYG_044-46a>¶
　　孤城比屋雪封瓦重霧濃嵐羃四野飄飄風凹巧¶
　　回鳶凝涸冰漕工溜馬倦客落日投主人冷突無¶
　　烟炊濕薪敢辭白首禦魍魎眼見木天尤苦辛¶
　　盤江行　　　　　　　　　　　何景明¶
　　四山壁立色如赭盤江横流絶壁下驚濤赴壑奔¶
　　萬牛峻架懸空容一馬危叢古樹何陰森尋常行¶
　　客誰敢臨猺婦清晨出深洞虎羣白晝行空林沉¶
　　潭之西多巨石短棹輕舟安可適日光射壁蠻烟¶
<pb:KR2k0056_WYG_044-46b>¶
　　黄雨氣蒸江瘴波赤土人行泣向我云此地前年¶
　　曽敗軍守臣祇知需貨利將士欲茍圖功勲英雄¶
　　謨策自有術竄婦奸男何足論營中鼔角連雲起¶
　　陣前臨山後臨水烹牛釃酒自酣樂傳箭遺弓尚¶
　　驚喜戰馬俱為山下塵征夫盡向江中死遂令狐¶
　　豕成其雄屠邉下砦轉相攻千家萬家雞犬盡十¶
　　城五城烟火空夕陽愁向盤江道黄蒿離離白骨¶
　　槁魂入秋空結怨雲血染春原長寃草只今異域¶
<pb:KR2k0056_WYG_044-47a>¶
　　來歸王高墩短塹俱已荒牧童驅羊上塋塚田父¶
　　牽牛耕戰塲惟有行人長嘆息聞説盤江淚沾臆¶
　　偏橋行　　　　　　　　　　　何景明¶
　　城頭日出一丈五偏橋長官來擊鼓山南野苗聚¶
　　如雨饑向民家食生牯三尺竹箭七尺弩朝出射¶
　　人夜射虎砦中無房亦無堵男解蠻歌女解舞千¶
　　人萬人為一户殺血祈神暗乞蠱沙蒸水毒草根¶
　　苦上山下山那敢&KR1423;蠢爾苗民爾母侮虞廷兩階¶
<pb:KR2k0056_WYG_044-47b>¶
　　列干羽¶
　　次奢香驛因咏其事　　　　　　吴國倫¶
　　我聞水西奢香氏奉詔曾謁高皇宫承恩一諾九¶
　　驛通鑿山刋木穿蒙茸至今承平二百載牂柯僰¶
　　道猶同風西溪東流石齒齒嗚咽猶哀奢香死中¶
　　州男兒忍巾幗何物老嫗亦青史君不見蜀道之¶
　　闢五丁神犍為萬卒迷無津帳中坐叱山川走誰¶
　　道奢香一婦人¶
<pb:KR2k0056_WYG_044-48a>¶
　　閣鴉行　　　　　　　　　　　吴國倫¶
　　我行渾入蠻王壘蠻兵被毳行且呼指㸃羅夷諸¶
　　種落延袤千里依皇圖歴歴重柵臨斷浦塹壘木¶
　　柵密如堵刀耕餘力射獵還磔雞賽鬼撾鞞鼓蜀¶
　　賈無時市蒟醬漢使不復詢卭杖櫪外驕嘶筰馬¶
　　肥圍中醉擁僰姬唱閣鴉回首複嶺横連雲不斷¶
　　如長城此中藏甲不知處云是先朝靄翠營靄翠¶
　　曾懸列侯印翊我高皇威獨震遥傳一檄定西南¶
<pb:KR2k0056_WYG_044-48b>¶
　　世世稱藩無血刃豈其苗裔食故疆金紫蟬聨澤¶
　　未央莫以彈丸誇險阻修文天子今堂皇¶
　　宿谷里　　　　　　　　　　　吴國倫¶
　　石門風高千樹愁白露猛觸羣峰流有客驅車早¶
　　未休山寒五月仍披裘飢烏拉沓搶驛樓迎人山¶
　　鬼聲啾啾殘月炯炯明吴鈎竹牀無眠起自謳¶
　　送永寜許使君　　　　　　　　李攀龍¶
　　邢州十月凋白楊城頭出雲垂太行把酒相看日¶
<pb:KR2k0056_WYG_044-49a>¶
　　欲墮五馬踟蹰大道傍問君胡為萬里去小臣罪¶
　　合投窮荒我聞西南羅施國風氣鬱塞殊陰陽長¶
　　官椎髻見朝吏海蠻醉鼓槖中裝男兒貴至二千¶
　　石何地不可稱龔黄壯遊須令百粤盡探竒更得¶
　　浮沅湘永寜雖惡無瘴癘明年雨露生還鄉¶
　　凌元洞　　　　　　　　　　　高　鑑¶
　　東巖樂景物依稀俯城郭江草離離江水緑峰巒¶
　　壁立危如削空然一洞光閃爍日色下照春霧薄¶
<pb:KR2k0056_WYG_044-49b>¶
　　石瓶石鑪似人作雲萍踪跡隨飄泊髣髴如夢還¶
　　如昨葡萄滿甕醅初潑狂歌起舞為君酌醉倒不¶
　　知天地濶羣仙拍手騎黄鶴萬里天風吹寥廓俯¶
　　視塵寰猶隠約何處好東巖樂¶
　　送顧將軍之貴州　　　　　　　沈一貫¶
　　漢皇昔事西南夷森然兵甲開羅施至今殺氣滿¶
　　崖谷苦霧四塞陰風吹十日九日不見日見日猶¶
　　應朝飯畢鬼心鬼面相搆爭跳梁縁危如鳥疾將¶
<pb:KR2k0056_WYG_044-50a>¶
　　軍有手能接猱腰間鸊鵜聲嗷嗷三年伐盡卭山¶
　　竹蜀賈四出聲名高懸知眼中無若曹¶
　　邉軍擔夫謡　　　　　　　　　陸　粲¶
　　邉軍苦邉軍苦自恨生身向行伍月支幾斗倉厎¶
　　粟一半泥沙不堪煮盡將易賣辦科差顆粒那曾¶
　　入鍋釡官逋私債還未足又見散糧來糴榖去年¶
　　糴穀掲瓦償今年瓦盡兼拆屋官司積榖為備荒¶
　　豈知剜肉先成瘡近聞防守婺川賊遣盡丁男行¶
<pb:KR2k0056_WYG_044-50b>¶
　　運糧老弱伶仃已不保何况對陣鬭刀鎗婉婉嬌¶
　　兒未離母街頭抱賣供軍裝閭巷哭聲日震地天¶
　　逺無路問君王君不見京師養軍三十萬有手何¶
　　曾捻弓箭太倉有米百不愁飽食且傍勾欄遊¶
　　擔夫來擔夫來爾為何者當軍差朝廷養軍為殺¶
　　賊遣作擔夫誰愛惜自從少小被編差垂老奔走¶
　　何曾息祇今丁壯逃亡盡數十殘兵渾疲墨可憐¶
　　風雨雪霜時凍飢龍鍾強驅逼手摶麥屑淘水餐¶
<pb:KR2k0056_WYG_044-51a>¶
　　頭面垢膩懸蟣虱高山大嶺坡百盤衣破肩穿足¶
　　無力三步回頭五步愁密箐深林多虎跡歸來息¶
　　足未下坡郵亭又報官員過朝亦官員過暮亦官¶
　　員過貴州都來手掌地焉用官員如許多太平不¶
　　肯恤戰士一旦緩急將奈何噫吁嚱一旦緩急將¶
　　奈何¶
　　遊鐵溪　　　　　　　　　　　陸　粲¶
　　野雲帶雨岩前落石室幽深鬼斧鑿馬蹄無處避¶
<pb:KR2k0056_WYG_044-51b>¶
　　紅塵遐荒乃有此丘壑一樽相對共傾倒千尺塵¶
　　纓忘羈縳掀髯長嘯回輕舟驚起長松一聲鶴¶
　　鷄頭闗短歌　　　　　　　　　尹　伸¶
　　鷄頭闗高俯江干碧石漸漸跳波寒大峰矜莊小¶
　　峰銛腰領一綫剛七盤旌騎轟𨼆凌其巔罡風吹¶
　　衣如舉翰漢家王業蒼莽間龍虎君臣氣已殘豺¶
　　狼舔舕吮人肝安得猛士泥一丸扶桑挂弓馬不¶
　　鞍蚩蚩之民筋力寛我行慷慨浩長嘆¶
<pb:KR2k0056_WYG_044-52a>¶
　　渡盤江鐵橋　　　　　　　　　王錫衮¶
　　盤江始自武潯泬犇流萬里勢滐滐兩岸雄闗插¶
　　碧天一線羊腸山嶻嵲浪觸雲流倒㵼來逆望澎¶
　　湃無時輟幾載舟人登櫂艱風急沿泝心膽裂天¶
　　生英傑拯民溺獨創慈航志已決對此江神誓此¶
　　身一片精誠鬼神徹飛梯何須藉鰲背金繩直嵌¶
　　山之側横空貫索插雲蹊補天絶地真竒絶曾聞¶
　　羅浮道士作浮橋風雨薄蝕虞飄折又聞飛閣用¶
<pb:KR2k0056_WYG_044-52b>¶
　　石鹽百年那得堅如鐵嗟哉我公為禹之功臣奚¶
　　止云商家之舟楫祇今南北去住無望洋直令萬¶
　　禩懐明徳¶
　國朝¶
　　水西行　　　　　　　　　　　彭而述¶
聖皇神武事長征天策羽林上將營特遣將軍授¶
廟筭鐡騎十萬水西城指揮如意真無比叱咤之¶
　　間風雲起雕弓在箙箭在腰笑謂鼠子不足弭苗¶
<pb:KR2k0056_WYG_044-53a>¶
　　壘何堪作戰塲蜑洞蠻窟不可量混沌以前未見¶
　　此密林深箐何茫茫鑿山剷道填鼔吹馬上兠鍪¶
　　裹糗糒大者牛車小負擔日為朝廷開土地延袤¶
　　四府多膏田烏䝉鎮雄與東川此輩婚媾相犄角¶
　　古來結聚西南偏昨者露布三大捷或化鯨鯢或¶
　　反接從茲一鼔須蕩平遐荒裔土歸臣妾甌脱自¶
　　此供職方縱横千里多稻糧¶
天子萬夀茀而康獨擕長劍掃粃糠¶
<pb:KR2k0056_WYG_044-53b>¶
　　題銅仁劉氏三烈女祠壁　　　　李繩逺¶
　　灕江之水何噴薄下注蒼梧轉山郭昔我舟檣逺¶
　　溯洄炎風苦霧迷旬朔江外紛紛烟草滋探幽不¶
　　厭久棲遲行人盡説昭州道本有劉家烈女祠由¶
　　來烈女名殊絶皎皎光輝照冰雪曽記碑名識妙¶
　　辭犍為圖畫真高節此際尋遊意不堪經今十載¶
　　度黔南還騎匹馬銅岩路轉愛雙江滙碧潭碧潭¶
　　翠嶺東西岸人代遷流幾迴換城闕空聞猿狖悲¶
<pb:KR2k0056_WYG_044-54a>¶
　　繁華可惜逢離亂亂餘榛棘漫經過野殿疎墻睹¶
　　薜蘿猶聞劉女遺祠處往蹟蒼茫思若何始知昔¶
　　日昭平水烈女三人本劉氏梧州别駕館舍捐兩¶
　　姬一女年相似白馬牽旒歸去難輕船遥泊莞藤¶
　　灘寜期擾路驅青犢㩦手俱沈江水寒盈盈寒水¶
　　空江曲懐沙負石驚人目御史封章入九重褒題¶
　　祀典崇華屋瀘州舊州守别駕之賢孫投簪解紱¶
　　已高卧東山嵓壑開蓬門逢余約契稱相厚家世¶
<pb:KR2k0056_WYG_044-54b>¶
　　遺型幸討論銅江守令持清議俎豆重新事堪記¶
　　館榭蒼苔夜月深簾階芳樹春風醉貝齒蛾眉兩¶
　　地愁南黔西粤總千秋莞藤潭水今如昨那比香¶
　　名萬古流¶
　　三丰道人壁影歌　　　　　　　田　雯¶
　　神仙之説果有無幾見員嶠兼方壺風蟬蜕骨幻¶
　　術耳逃名欺世夸清都劉安鷄犬事頗怪籛鏗年¶
　　紀言多誣漢武不識東方朔祀竈却老何其愚人¶
<pb:KR2k0056_WYG_044-55a>¶
　　生百年五倫重學仙佞佛皆傖夫羅施自昔號鬼¶
　　國碧鷄金馬西南隅草木瘴癘山川窟其間或有¶
　　烟霞徒熊經鳥伸訣自秘寸田尺宅理豈麤地産¶
　　丹砂大於斗彭亨鼎火鉛汞腴異哉三丰偓佺侣¶
　　揧蹋道士羣相呼永樂初載來黔地黎峨城市吹¶
　　都盧石鉢流泉清且㫖廟砌老桂榮不枯郭外層¶
　　巒立千仭忽於巔頂傳形軀勾展顧吴作小照儼¶
　　然一幅行仙圖華陽笠子兩芒屩手拖藤杖西方¶
<pb:KR2k0056_WYG_044-55b>¶
　　趨飛瀑直衝入袍袖松花下落黏髭鬚馮虚御風¶
　　將焉往何不為我停須臾神留宇宙四大字筆法¶
　　倒薤非糢糊誰人結搆置峭壁巧匠斵削驚天吴¶
　　始信靈蹤非妄誕裴徊不去坐日晡長生思假六¶
　　禽戲前村微雨鳴鷓鴣¶
　　栁阬行　　　　　　　　　　　田　雯¶
　　麴塵楊栁春三眠風晴絮飛鋪白氊兩山夾岸生¶
　　野烟栗留鳴樹何翩翩拖藍一沼清且漣下有萬¶
<pb:KR2k0056_WYG_044-56a>¶
　　丈蛟龍淵牝驪下嫁柔絲牽俄頃異物來蜿蜒晦¶
　　冥雲物紛勾連神駒生長烏江邉粤昔貢自洪武¶
　　年載拜稽首蠻王箋其毛如雪鱗如拳首高九尺¶
　　花連錢壓沙八斛箭控弦奚官不用珊瑚鞭天閑¶
　　十二人喧闐爭誇此馬真無前天子下詔黄帕纒¶
　　賜名飛越峰以傳沙苑雲錦那並肩王毛仲爾將¶
　　徒然貳師將軍絶可憐西域笑指中郎騫羅鬼嶺¶
　　下奔紅泉但餘春水流濺濺按圖索駿空盤旋老¶
<pb:KR2k0056_WYG_044-56b>¶
　　鴉闗上斜陽懸臣濓之筆豐如椽高歌更有青藤¶
　　篇¶
　　謁武鄉侯廟　　　　　　　　　田　雯¶
　　銅鼔峰插城南陂漁磯百尺溪瀰瀰蠻雲作態僵¶
　　不動上冒諸葛丞相祠丞相渡瀘來何速綸羽遍¶
　　歴牂柯陲祁連未出首南服眼前雍孟如螘蚳九¶
　　月凱旋捷書上瘴烟漠漠將軍戲遺廟三間塑泥¶
　　像旁有酋帥濟火兒纒頭青布身藤甲野花覆額¶
<pb:KR2k0056_WYG_044-57a>¶
　　連雙眉毒弩千鈞矢三十黄區月耳烏䝉騅當時¶
　　再拜伏道左聚粻刋路無敢辭僰卒一隊擁前後¶
　　乞憐丞相相許之功成配饗英風在手招羣鬼揺¶
　　靈旗我瞻廟貌三歎息為譔文字磨豐碑水西黒¶
　　羅最狡黠爾之鼻祖何人斯攻心為上術誠善如¶
　　公作用良可師千載而下弔陳蹟古屋深箐藏狐¶
　　狸長澗潺湲弄寒水似聽寳瑟彈哀絲四山寂寞¶
　　秋色老霜白楓葉紅於脂¶
<pb:KR2k0056_WYG_044-57b>¶
　　鐵鎖橋　　　　　　　　　　　田　雯¶
　　粘天拔地山槎枒下有黝潭龍所家捷玃飛鳥不¶
　　敢渡莊蹻瞠目空咨嗟巧鍜長絙三十六東西穿¶
　　鼻貫石腹螮蝀屹立體横陳直使天塹作平陸¶
　　紅酣白糝兩山口蜃霧噴吐羣峰首畫家能事李¶
　　將軍瀾滄江上如斯否縹緲五城十二樓神仙海¶
　　嶠崑崙丘拔劍斵空不知險今朝快御天風遊¶
　　女官詩　　　　　　　　　　　田　雯¶
<pb:KR2k0056_WYG_044-58a>¶
　　我觀女官如觀畫閻立本繪職貢圖我觀女官如¶
　　異夢竒形詭狀非一徒我觀女官如破寺陰風慘¶
　　淡魍魎呼古鬼昏燈掲鉢立老佛變相獅龍趨妖¶
　　貍髑髏抹粉黛脩蘿甲胄呼笙竽雌者青㲲包蓬¶
　　首雄者碧眼拳髭鬚女官氣概偉丈夫火浣大布¶
　　纒其軀九尺藤杖紅珊瑚金環兩耳垂蠙珠腰下¶
　　斜挂雙湛盧繡裙拖地蓮花襦¶
　　迎春詩　　　　　　　　　　　田　雯¶
<pb:KR2k0056_WYG_044-58b>¶
　　上犎禿速毛頳黄勾芒鴉髻鞭箠長千夫舁舉蜃¶
　　霧吐春帖紅膩蠻花張岑牟操撾次第起立部之¶
　　伎何堂堂權輿一隊老農態荷鉏驅犢東作強立¶
　　旗大書豐年字蒙頭草笠腰鶉裳山謡秧歌語莫¶
　　辨盱睢口眼羣相將逐隊結連各變化風檣陣馬¶
　　神飛揚僰童年紀十四五朱鉛塗面錦襧襠或彈¶
　　箜&KR1283;弄箏笛或披甲胄揮㦸槍或騎兕象佛子國¶
　　或鬭珠貝波斯羗壯者壁壘頗與牧美者嬌冶施¶
<pb:KR2k0056_WYG_044-59a>¶
　　兼嬙旋風豈類天魔舞當筵不是成都娼最後一¶
　　隊更竒絶身輕一鳥空中翔聳尻翹足立肩背公¶
　　孫劍器爭毫芒斑文貍走雲旓動游龍蜿蜒來何¶
　　方掉竿嫋索又一隊𦍕獚犵狫排兩廂村翁侏&KR0867;¶
　　如狰鬼揺鈴跳月心顛狂金鍍雙睛銀貼齒假面¶
　　獅子吟西凉(白樂天有西凉伎/詩上句即用白語)鍾馗手拍銅綽板¶
　　揶揄調笑隨白狼傀儡登塲乃如此何年演自宜¶
　　春坊木𤓰金筑接六詔一髪萬里西南疆山青敢¶
<pb:KR2k0056_WYG_044-59b>¶
　　嗟瘴癘毒雪消且喜梅花香羅施之戲迎春曲放¶
　　衙觀者如堵牆他時採作黔俗記蘆笙䕫鼔牂柯¶
　　鄉¶
　　到黔　　　　　　　　　　　　常　安¶
　　年來擬作壯遊賦踏盡東西南北路帆影纔衝湘¶
　　水波馬蹄又破黔山霧斜插尖峯形勢竒平懸峭¶
　　壁重闗固亂松坡上雨初晴古驛門前烟欲暮電¶
　　激巖頭百道泉翠迷谷口千年樹猿啼虎嘯幾愁¶
<pb:KR2k0056_WYG_044-60a>¶
　　聞星炯月寒頻怯步足厎潛窺宿烏歸耳根平洗¶
　　飛雲渡嶺崖有路石為梯懸市無城嵐作䕶村落¶
　　參差勢不齊民情質樸安其素蠻烟掃淨廓封疆¶
　　萬姓歡騰書露布¶
　　白水河觀瀑　　　　　　　　　鄒一桂¶
　　吾吴富水黔富山有山無水山不活深林秖覺嵐¶
　　氣重多穴僅與狐兔窟十里一匊泉五里已成渇¶
　　涓涓洑流山草沒縱有清駛無人撥轉岡忽聞萬¶
<pb:KR2k0056_WYG_044-60b>¶
　　馬聲荒山鐘鼓何鏗鞫遥看始見白一線匹練晝¶
　　暴妖虹横兩旁水氣浸石壁濺跳珠玉烟霏輕天¶
　　紳長垂不可卷白龍歸壑山風鳴觀瀑亭中頓忘¶
　　飯馬芻僕飽遲行旌山靈怪我笑枯寂獻此血脈¶
　　流其精華峰蟻穴昔曾到莫炫竒異欺先生¶
　　望水亭瀑布竒絶作歌紀之　　　張鵬翀¶
　　山幽路敻窮攀縁時聞細溜聲濺濺忽驚長橋(萬/里)¶
　　(橋/)古澗邉上流繚繞疑鋪氊下流百丈臨平川斷¶
<pb:KR2k0056_WYG_044-61a>¶
　　崖一落空中懸濛濛似滚萬箔綿隨風裊裊騰蜿¶
　　蜒須臾直訝化作烟噴為晴雪飛翩翩乘虹飲練¶
　　光熾然白日照耀摩尼鮮重重覆影斷復聨砰崖¶
　　裂石雷闐闐神揺目眩心魂顛舊聞野兕藏渦漩¶
　　吐珠今見驪龍淵川霞雪練斷碣鐫望川亭上風¶
　　光偏窮觀直擬脱幘眠羲和未肯停征鞭欲去未¶
　　忍情悁悁我臨匡廬三疊泉石梁瀑布天台巔龍¶
　　湫雁宕阻未前黄黟九龍更鳴絃此間僻奥誰為¶
<pb:KR2k0056_WYG_044-61b>¶
　　傳不悔萬里乘飛韉飽看銀河落九天重來坐擁¶
　　歸輪遄朗吟逍遥秋水篇此身定作飛空仙¶
　　飛雲洞　　　　　　　　　　　靖道謨¶
　　豐隆當年求虙妃南過黎峨憺忘歸徒御不戒喪¶
　　軿茀化作岩石雲不飛石勢輪囷更飄颺千年猶¶
　　作飛雲狀紛紛郁郁嵌玲瓏軒然高敞窮殊相金¶
　　柯聳擢玉葉舒魚鱗劈絮堆砲車驚蛇走虺出穴¶
　　窟猿臂鳥伸龍攫挐世人日看飛雲態看盡飛雲¶
<pb:KR2k0056_WYG_044-62a>¶
　　無此圖巉巉雙峰峙洞口蹲踞昻首如蒼狗武丁¶
　　巨斧削不成不隨風捲長相守蒸濡靈液飛素練¶
　　蒼壁白衣垂片片潺湲衝激響鏗訇空裏阿香車¶
　　輪轉雲昏雨洒雷填填咫尺幻出心目眩造化不¶
　　憫儵忽勞直將混沌都鑿徧南行險路難登陟來¶
　　躡雲岩一休息襟袖飄飄爽氣生纓珞俱帶飛揚¶
　　色世間原有飛來峰峰可飛來去亦得願假巨靈¶
　　手劈開褰裳乘之周八極¶
<pb:KR2k0056_WYG_044-62b>¶
　　石船　　　　　　　　　　　　潘　淳¶
　　南明河經銅鼔(山/名)陽盤渦激石流湯湯江面不容¶
　　泛漁艇渡頭久已成輿梁吴楚昔聞戰長岸胡然¶
　　鬼國留餘皇天豃地豁墜山骨神工鬼斧為舟航¶
　　刳剡沙棠自中古鑿破渾沌開鴻荒長年次第具¶
　　篙槳估客絡繹浮湖湘豈知巨舸實其腹何時宇¶
　　内曾聊浪魚鄰鷗社幾聚散秋漲冬涸無低昻不¶
　　事捎濆與撇漩莫施錦纜兼牙檣挽縴徒勞衆力¶
<pb:KR2k0056_WYG_044-63a>¶
　　集拍天一任洪濤揚下瀨千秋阻瀛海伏波萬里¶
　　停遐方有力欲負不能負沉吟毋乃莊周藏蜀麻¶
　　吴鹽永寂寞蘆花山月常蒼凉其上可列百人坐¶
　　兩頭簫管歌中央俯憑夷宫子瞻嘯釣富春渚嚴¶
　　陵狂造物結構詎無意天孫或用杭銀潢人間亦¶
　　有登汞渠其濶百步容龍驤不沉瓦鐵豈沉石誰¶
　　能縮地如長房或如菱溪一大石幸逢六一傳篇¶
　　章我欲留題復斂手斷無金薤垂琳瑯中流擊楫¶
<pb:KR2k0056_WYG_044-63b>¶
　　嘅焉嘆如泉之酒澆千觴吾生安得似汝夀亘千¶
　　萬世觀滄桑¶
　　題雪厓洞　　　　　　　　　　錢元昌¶
　　夜郎既伐靡莫滅山神効靈靈秀出麟鳯魚龍各¶
　　擅名此洞清寒誰賞識職方圖志記載疎惟有神¶
　　仙曾物色神仙物色亦年深塐塌祠荒鐘磬失直¶
　　待安州方伯來搜剔空明除礙窒法相重裝丹碧¶
　　新洞門四照光華逼光華透徹洞門開太虚㝠㝠¶
<pb:KR2k0056_WYG_044-64a>¶
　　通呼吸六月揚風返日輪三冬積雪埋雲級還仗¶
　　高僧一口風吹散雪花殺蟊蠈太平嵗嵗慶豐収¶
　　永逺苗民安力食¶
　¶
　¶
　¶
　¶
　¶
<pb:KR2k0056_WYG_044-64b>¶
　¶
　¶
　¶
　¶
　¶
　¶
　¶
　貴州通志卷四十四¶
