# -*- mode: mandoku-view; -*-
#+TITLE: 貴州通志
#+DATE: 2015-08-24 22:43:16.080882
#+PROPERTY: ID KR2k0056
#+PROPERTY: BASEEDITION WYG    
#+PROPERTY: JUAN 卷二十三
<pb:KR2k0056_WYG_023-1a>¶
欽定四庫全書¶
　貴州通志卷二十三¶
　武備¶
　　師旅考¶
　　唐堯克三苖於丹水之浦以服南蠻(見竹書/紀年注)¶
　　虞舜命禹征有苖¶
　　殷成湯化異俗而懐鬼方(岀匡/衡疏)¶
　　高宗三十二祀伐鬼方三年克之¶
<pb:KR2k0056_WYG_023-1b>¶
　　周宣王時南蠻叛命方叔伐之¶
　　平王元年秦禦有蠻氏之戎是年晉文侯率蔡其¶
　　侯撃蠻破之¶
　　楚威王遣將莊蹻從沅水伐夜郎軍至且蘭㭬船¶
　　於岸而歩戰遂滅夜郎因留王滇中以且蘭有㭬¶
　　船牂牁處乃改其名為牂牁(詳苗/蠻志)¶
　　赧王三十五年秦昭王使白起伐楚畧取蠻夷始¶
　　置黔中郡¶
<pb:KR2k0056_WYG_023-2a>¶
　　漢元鼎五年南粤反使越馳義侯遣别將巴蜀罪¶
　　人發夜郎兵下牂牁江咸會番禺且蘭君恐遠行¶
　　旁國虜其老弱乃與其衆反殺使者及犍為太守¶
　　漢乃發嘗撃南粤者八校尉撃之會越已破漢八¶
　　校尉不下中即將郭昌衛廣引兵還行誅隔滇道¶
　　者且蘭斬首數萬遂平南夷為牂牁郡夜即侯始¶
　　倚南粤南粤已滅還誅反者遂入朝以為夜郎侯¶
　　始元元年牂牁談指同竝(音/伴)等二十四邑凡三萬¶
<pb:KR2k0056_WYG_023-2b>¶
　　人皆反遣水衡都尉發蜀郡犍為奔命萬餘人撃¶
　　牂牁大破之¶
　　河平中夜郎王興與鈎町王禹漏卧侯俞更舉兵¶
　　相攻遣大中大夫蜀郡張匡持節和解不從大將¶
　　軍鳳薦金城司馬陳立為牂牁太守及至牂牁諭¶
　　夜郎王興興不從命立請誅之未報立召興數責¶
　　因斷其頭衆皆釋兵降(事詳名/宦志)¶
　　蜀漢建興元年夏牂牁太守朱褒反應雍闓¶
<pb:KR2k0056_WYG_023-3a>¶
　　二年南蠻反李恢撃敗之(事詳名/宦志)¶
　　三年丞相諸葛亮南征以牂牁蠻長濟濟火為先¶
　　鋒所至皆㨗(事詳名/宦志)¶
　　延熙八年涪陵夷反車騎將軍鄧芝討平之(按晉/志涪)¶
　　(陵即夷費思/播黔五州地)¶
　　十一年南夷豪帥劉冑反馬忠討斬之¶
　　晉永昌元年李驤等㓂寜州刺史王遜遣將姚岳¶
　　距戰於堂狼大破之(遜以姚岳不窮追㓂/鞭之怒甚冠裂而卒)¶
<pb:KR2k0056_WYG_023-3b>¶
　　二年梁水太守㸑亮益州太守李逷以興古叛降¶
　　於李雄¶
　　三年以尹奉為寜州刺史募徼外夷刺㸑亮殺之¶
　　諭降李逷¶
　　咸和二年正月寜州秀才龎遺起義兵攻李雄將¶
　　任回李謙等雄遣其將羅恒費黒來救寜州刺史¶
　　尹奉遣禆將姚岳朱提太守楊術援遺戰於登臺¶
　　岳等敗績術死之¶
<pb:KR2k0056_WYG_023-4a>¶
　　八年正月李雄將李壽䧟寜州刺史尹奉及建寜¶
　　太守霍彪並降於雄¶
　　咸康二年廣州刺史鄧岳遣都督王隨撃夜郎克¶
　　之¶
　　五年建寜人孟彦執李雄寜州刺史霍彪來降¶
　　寜康元年十一月苻堅取梁益二州邛筰夜郎皆¶
　　附於秦(太元中苻堅為姚興/所殺二州復為晉有)¶
　　宋元嘉十八年十二月晉寜太守㸑松子叛寜州¶
<pb:KR2k0056_WYG_023-4b>¶
　　刺史徐循討平之¶
　　二十八年沿江蠻為㓂遣太子歩兵校尉沈慶之¶
　　等伐之¶
　　齊永明四年向宗頭與黔陽蠻田豆渠等五千人¶
　　為㓂巴東太守王圖南遣府司馬劉僧壽等斬山¶
　　開道攻其砦宗頭夜燒砦退走¶
　　梁承聖三年徵南寜州刺史徐文盛詣荆州土人¶
　　㸑瓚據其地延袤二千餘里遂授瓚南寜州刺史¶
<pb:KR2k0056_WYG_023-5a>¶
　　許其子震翫承襲¶
　　周保定二年蠻獠蠭反詔開府陸騰討平之(按本/傳騰)¶
　　(量山川形勢隨便開道蠻獠畏威承風請服/所開之路多得古銘並是諸葛亮桓温舊道)¶
　　隋開皇三年㸑翫遣使朝貢命韋冲以兵戍之置¶
　　恭州恊州昆州以㸑翫為昆州刺史¶
　　十七年㸑翫叛以史萬歲為行軍總管撃平之諸¶
　　蠻大懼請降¶
　　唐顯慶元年矩州人謝無靈反黔州都督李子和¶
<pb:KR2k0056_WYG_023-5b>¶
　　討平之¶
　　天寶九載十月南詔閣羅鳳反取夷州三十二¶
　　六年辰叙二州蠻反㓂播州費州¶
　　長慶二年黔中蠻叛劍南西川節度使叚文昌使¶
　　人開曉蠻引退¶
　　開成三年牂牁蠻㓂涪州清溪鎮鎮兵撃却之¶
　　晉天福五年楚王馬殷遣八姓帥率邕管栁州兵¶
　　討兩江溪洞留軍戍之遂各分據八番¶
<pb:KR2k0056_WYG_023-6a>¶
　　宋乾德二年四月溪叙奬等州民相攻刼遣殿直¶
　　牛允齎詔諭之乃定¶
　　至道二年六月黔州蠻㓂鹽井廵檢使王惟節戰¶
　　死¶
　　大中祥符四年牂牁蠻㓂掠轉運使㓂瑊調兵撃¶
　　之¶
　　建炎二年調思州田氏兵討劇賊王闢¶
　　紹興六年詔沿邉溪洞諸州置弓弩手(知鼎州張/觷言澧辰)¶
<pb:KR2k0056_WYG_023-6b>¶
　　(沅靖與溪洞接壞祖宗時嘗置弓弩手得其死力/比緣多故遂皆廢缺因詔荆湖北路帥司以聞帥)¶
　　(司言營田四川舊制弓弩手九千一百一十人習/練武事散居邉境鎮撫蠻夷平居則事耕作緩急)¶
　　(以備戰守深為利便今辰靖等州乏兵防守今誠/復置分處要害量給土田訓練以時耕戰合度庶)¶
　　(可備禦以所餘閒田募人耕作歲收其租其於/邉防財賦各得其便可為經久之計詔從之)¶
　　二十四年三月猺賊楊再興㓂邉前軍統制李道¶
　　討平之¶
　　乾道六年盧陽西口獠陽添朝㓂邉知沅州孫叔¶
　　傑調兵數千討之敗績(初猺人與省戸交争殺一/人死叔傑輙出兵破其十)¶
<pb:KR2k0056_WYG_023-7a>¶
　　(三柵奪還所侵地於是猺人相結為亂諸司請調/常德府兵三百人益官兵二千人合撃討之宰臣)¶
　　(虞允文奏曰蠻夷為變皆守臣貪功所致今猺人/仇視守臣若更去叔傑量遣官軍示以兵威徐與)¶
　　(盟誓自可平定帝允其奏俾葉行代叔傑/開示恩信諭以禍福遂招降之邉境悉平)¶
　　嘉泰元年土官宋永高平麥新以其子宋勝守之¶
　　改麥新為新添(新添名/始此)¶
　　嘉定六年八月思州田宗範謀作亂䕫州路安撫¶
　　司遣兵討平之¶
　　寶祐四年五月羅氏鬼國遣報思播言元兵屯大¶
<pb:KR2k0056_WYG_023-7b>¶
　　理國取道西南將大入邉詔思播結約羅鬼為援¶
　　五年四月元兵攻苦竹隘詔京湖調兵援應○十¶
　　一月詔京湖帥臣黄平清浪平溪分駐屯戍庚辰¶
　　詔三邉郡縣官毋擅離職守諸制帥臣共嚴紏察¶
　　元至元十五年七月壬午朔官軍襲張烈良劉應¶
　　龍於思州烏羅洞(宋湖南制置張烈良提刑劉應/龍與周隆賀十二起兵行省調)¶
　　(兵徃討獲周隆賀十二斬之烈良等舉家及餘/兵奔思州烏羅洞為官軍所襲二人皆戰死)¶
　　十六年兩淮招討使經厯劉繼昌招下西南諸番¶
<pb:KR2k0056_WYG_023-8a>¶
　　以龍方零等為小龍番等安撫使仍以兵三千戍¶
　　之¶
　　十七年三月甲辰思播州軍侵鎮遠黄平界命李¶
　　德輝等徃視之○己未詔討羅氏鬼國命以䝉古¶
　　軍六千哈喇章軍一萬西川雅爾哈萬嘉努軍萬¶
　　人三道並進○六月壬申遣官告蠻部安撫使王¶
　　沃濟同萬戸昝坤招諭羅氏鬼國○七月括䝉古¶
　　軍成丁者勅伊蘭等率萬人入羅氏鬼國如其不¶
<pb:KR2k0056_WYG_023-8b>¶
　　附則討之○九月丁卯羅氏鬼國主阿察及阿里¶
　　降安西王相李德輝遣人皆入覲○十月丁丑以¶
　　湖南兵萬人伐亦奚不薛降之壬辰亦奚不薛以¶
　　病遣其子入覲不許(帝曰亦奚不薛不禀命輙以/職授其從子無人臣禮宜令)¶
　　(亦奚不薛/出乃還軍)十二月己卯羅氏鬼國土㓂為患思播¶
　　道路不通發兵千人與洞蠻開道戊子以征也可¶
　　不薛軍千五百復還塔海戍八番羅甸¶
　　十九年二月壬子詔僉亦奚不薛及播思叙三州¶
<pb:KR2k0056_WYG_023-9a>¶
　　軍征緬國○三月辛酉朔烏䝉民叛敕納爾琿哈喇¶
　　蘇黙率蒙古漢人新附軍討之○六月丁巳征亦¶
　　奚不薛盡平其地立三路達嚕噶齊留軍鎮守命¶
　　雅爾哈總之○九月壬申亦奚不薛之北蠻洞向¶
　　世雄兄弟及散毛諸洞叛命四川行省就遣亦奚¶
　　不薛軍前徃招撫之使與其主偕來¶
　　二十年六月辛亥四川行省參政竒爾濟蘇等討¶
　　平九溪十八洞以其酋長赴闕定其地立州縣聽¶
<pb:KR2k0056_WYG_023-9b>¶
　　順元路宣慰司節制○七月丙寅立亦奚不薛宣¶
　　慰司益兵戍守開雲南驛路分亦奚不薛地為三¶
　　設官撫治之壬申亦奚不薛軍民千戸宋添富及¶
　　順元路軍民總管兼宣撫司阿里等來降詔班師¶
　　以羅鬼酋長阿利及其從者入覲立亦奚不薛總¶
　　管府命阿里為總管¶
　　二十一年四月壬寅勅發思播二家軍從征緬○¶
　　十二月劉繼昌諭降龍昌寜龍延萬等赴闕奉羊¶
<pb:KR2k0056_WYG_023-10a>¶
　　馬白氊來貢各授本處安撫司立宣慰司招撫西¶
　　南等處酋長¶
　　二十七年七月貴州苖蠻三千餘人作亂刦順元¶
　　路入其城遂攻阿延寨殺傷官吏其衆遂盛湖廣¶
　　省檄蔡州均州二萬戸府及八番羅甸宣慰司合¶
　　兵討之¶
　　三十年五月庫爾播等處亡宋湼手軍○十二月¶
　　遣使督思播二州及鎮遠黄平發宋舊軍八千人¶
<pb:KR2k0056_WYG_023-10b>¶
　　從征安南¶
　　元貞元年始於黔中等郡置屯戍¶
　　大德元年九月八番順元等處初𨽻湖廣後改𨽻¶
　　雲南雲南戍兵不至其屯駐舊軍逃亡者衆仍命¶
　　湖廣行省遣兵代之○十二月播州宣撫司楊漢¶
　　英請以己力討平伐等未附蠻仍命湖廣省達爾¶
　　罕便宜收撫¶
　　五年五月壬戍雲南土官宋隆濟叛水西土官之¶
<pb:KR2k0056_WYG_023-11a>¶
　　妻蛇節以其衆應之(時雲南行省右丞劉深將兵/征八百媳婦由順元入雲南)¶
　　(調民供餽宋隆濟因紿其衆曰官軍徵發汝等將/盡剪髪黥面為兵身死行陣妻子為虜衆惑其言)¶
　　(遂叛蛇節亦以劉深脅取其金三千/兩馬三千匹遂偕羅鬼諸蠻以應焉)六月丙戍宋¶
　　隆濟攻黄楊寨壬辰攻貴州知州張懐德戰死梁¶
　　王遣雲南行省平章綽和爾參政布哷齊將兵禦¶
　　之殺賊酋散月斬首五百級○十一月丁未遣劉¶
　　國傑及額森呼圖克婁将兵萬人巴爾及阿克塔¶
　　齊将兵五千人征宋隆濟¶
<pb:KR2k0056_WYG_023-11b>¶
　　六年正月乙卯增劉國傑等軍仍令屯戍險隘俟¶
　　秋進師○二月丙戍遣陜西省平章伊蘇岱爾㕘¶
　　政汪惟勤將川陜軍湖廣平章劉國傑將湖廣軍¶
　　征亦奚不薛一切軍務並聽伊蘇岱爾劉國傑節¶
　　制罷征八百媳婦右丞劉深等官收其符印驛劵¶
　　三月烏撒烏䝉東川芒部及武定威楚普安諸蠻¶
　　因蛇節之亂乘釁起兵攻掠州縣命伊蘇岱爾分¶
　　道率師討平之○十一月甲午劉國傑禆將宋光¶
<pb:KR2k0056_WYG_023-12a>¶
　　率兵大敗蛇節賜衣二襲仍授以金符○十二月¶
　　丙子劉國傑額森呼圖克婁來獻蛇節羅鬼等㨗¶
　　七年四月劉國傑師出播州境大破蛇節於墨特¶
　　川庚辰蛇節降令哈拉蘇將兵五千守之餘衆悉¶
　　遣還撥四川碉門軍一千人鎮羅羅斯其土軍修¶
　　治道路者悉令放還丁亥誅蛇節○十一月亦奚¶
　　不薛賊黨魏傑等降人賜衣一襲遣還俾招其首¶
　　亂者¶
<pb:KR2k0056_WYG_023-12b>¶
　　八年正月庚申以雲南順元同知宣撫事宋阿重¶
　　生擒其叔隆濟來獻特陞其官賜衣一襲¶
　　十年四月雲南羅雄州軍火主阿邦龍少結豆温¶
　　匡虜普定路諸蠻為㓂右丞汪惟能進討賊退據¶
　　越州諭之不服遣平章伊蘇岱爾率兵萬人徃捕¶
　　之兵至曲靖與惟能合從諸王實保齊伊埓吉達¶
　　等進壓賊境獲阿邦龍少斬之餘衆皆潰命伊蘇¶
　　岱爾留軍二千戍之其從軍有功者皆加賞賚¶
<pb:KR2k0056_WYG_023-13a>¶
　　至大三年正月辛丑乖西帶蠻阿滿等連結萬人¶
　　入㓂遣萬户伊喇薩納及調思播土兵討捕樞宻¶
　　院臣等議事勢緩急地理要害薩納備知乞聽其¶
　　便宜調遣制可¶
　　延祐五年十月己丑播州南寜長官洛麽作亂思¶
　　州守臣罕珠格爾招諭之洛麽遣人以方物來覲¶
　　至治二年十二月葛蠻安撫司副使龍仁貴作亂¶
　　湖廣行省督兵捕之¶
<pb:KR2k0056_WYG_023-13b>¶
　　三年十月丙戌八番順元諸路猺兵為㓂勅湖廣¶
　　雲南二省招諭之¶
　　泰定元年七月丙戌思州平茶司楊大車酉陽州¶
　　冉世昌㓂小石耶凱江等寨調兵捕之¶
　　二年七月丙辰播州蠻黎平愛等集羣夷為㓂湖¶
　　廣行省請兵討之不許詔宣撫使楊雅爾巴哈招¶
　　諭之¶
　　十月癸巳播州凱黎苖率諸寨苗獠為㓂丁巳岑¶
<pb:KR2k0056_WYG_023-14a>¶
　　世興結八番蠻班光金等合兵攻石頭等寨勅調¶
　　兵禦之八番宣慰司官失備坐罪¶
　　三年正月丙午播州宣慰使楊雅爾巴哈招諭蠻¶
　　酋黎平慶等來降○三月癸巳八番巖霞洞蠻來¶
　　降願歲輸布二千五百疋設蠻夷長官鎮撫之○¶
　　四月丁卯岑世興及鎮安路岑修文合山獠各六¶
　　萬餘人為㓂命湖廣雲南行省招諭之○六月癸¶
　　未播州蠻黎平愛復叛合謝烏窮為㓂宣慰使楊¶
<pb:KR2k0056_WYG_023-14b>¶
　　雅爾巴哈招平愛出降烏窮不附命湖廣行省討¶
　　之¶
　　天厯二年正月丁亥四川囊嘉特攻破播州苗兒¶
　　埡隘宣慰使楊雅爾巴哈開關納之○壬午播州¶
　　楊萬戸引四川賊至烏江岸官軍敗之八番元帥¶
　　脱出亦破烏江北岸賊兵復奪關口諸王裕嚕特¶
　　穆爾統䝉古漢人逹爾罕諸軍及民丁五萬五千¶
　　俱至烏江○二月丙午嚢嘉特分兵逼襄陽湖廣¶
<pb:KR2k0056_WYG_023-15a>¶
　　行省調兵鎮播州及歸州癸丑諸王裕嚕特穆爾¶
　　等至播州招諭土官之從嚢嘉特者楊雅爾巴哈¶
　　及其弟等皆來降○四月湖廣行省參知政事博¶
　　囉奉詔至四川赦嚢嘉特等蜀地悉平諸省兵皆¶
　　罷(八月嚢嘉特以指斥/乘輿坐大不道棄市)¶
　　至順元年正月雲南諸王托卜嘉及萬戸博勒呼等¶
　　反二月攻䧟仁徳府至馬龍州調八番元帥旺扎勒¶
　　将八番逹爾罕軍千人順元土軍五百人禦之○三¶
<pb:KR2k0056_WYG_023-15b>¶
　　月甲寅乖西䚟蠻三千人入松黎山燒沿邊官軍¶
　　營堡○戊午以八番順元宣慰特穆爾巴哈為雲¶
　　南省左丞從豫王由八番道討雲南○四月壬寅¶
　　禄余殺烏撒宣慰司官吏降於博勒呼羅羅諸蠻¶
　　俱叛與博勒呼相應平章特穆爾巴哈為其所害¶
　　戊申禄余以蠻兵七百餘人拒烏撒順元界立關¶
　　固守○五月甲戌八番乖西䚟苖阿滿察伯秩等¶
　　萬人侵優邊境詔樞宻臣分兵討之乙亥置順元¶
<pb:KR2k0056_WYG_023-16a>¶
　　宣撫司統逹喇齊軍征雲南人賜鈔五錠豫王¶
　　喇特納實哩等由八番分道進軍○七月丁丑托¶
　　卜嘉博勒呼等勢愈猖獗烏撒禄余亦乘勢連結¶
　　烏䝉東川芒部諸蠻欲令博勒呼弟巴雅遜等攻¶
　　順元樞宻院以聞詔即遣使督豫王喇特納實¶
　　哩及行樞宻院四川雲南行省亟㑹諸軍分道並¶
　　進○十月乙亥四川行省平章托爾楚引兵由永寧¶
　　左丞博囉引兵由青山芒部並進陳兵周泥驛及禄¶
<pb:KR2k0056_WYG_023-16b>¶
　　余等戰殺蠻兵三百餘人禄余衆潰即奪其關隘以¶
　　導順元諸軍○十一月十三日戰於馬金山獲博勒¶
　　呼及其弟巴雅遜等誅之餘兵皆潰獨禄余猶據¶
　　金沙江四川行省臣托爾楚圖卜特穆爾等以十一¶
　　月九日領兵至烏撒周泥驛明日禄余阿奴阿荅等¶
　　賊兵萬餘自山後間道潛出托爾楚圖卜特穆爾等¶
　　進擊屢戰敗之十五日又戰七星關六日凡十七戰¶
　　賊大敗潰去○新添安撫司甕河寨主訴他部猺¶
<pb:KR2k0056_WYG_023-17a>¶
　　獠蹂其禾民饑命湖廣行省發鈔二千錠市米賑¶
　　之¶
　　二年正月戊寅徹爾特穆爾撃敗烏撤蠻兵射中¶
　　禄余降其民○九月庚寅禄余㓂順元路丁酉雲¶
　　南行省遣都司諾海鎮撫欒智等詔諭禄余授以¶
　　參政制命至撒家關禄余拒不受俄而賊大至諾¶
　　海因與力戰賊乃退及晚烏撒兵入順元境左丞¶
　　特穆爾巴哈禦戰諾海復就陣宣詔招諭遂遇害¶
<pb:KR2k0056_WYG_023-17b>¶
　　特穆爾布哈等歛兵還¶
　　三年己酉禄余言於四川行省自父祖世為烏撒¶
　　土官宣慰司使佩虎符素無異心曩為伯忽誘脅¶
　　比聞朝廷招諭而今期限已過乞再降詔赦即率¶
　　四路土官出降仍乞改屬四川省𨽻永寜路冀得¶
　　休息四川行省以聞詔中書樞密御史諸大臣雜¶
　　議從之禄余降¶
　　二十二年鎮遠州知州田茂安降於四川明玉珍¶
<pb:KR2k0056_WYG_023-18a>¶
　　(明玉珍初為紅巾賊黨倪文俊偽元帥據守川蜀/至是年據成都自稱隴蜀王二十三年僣稱皇帝)¶
　　(建國號/曰夏)玉珍置思南道都元帥府(即今思/南府治)遣指揮¶
　　李芝麻帥兵由八番分陷雲南(出平夏錄是時/貴州屬玉珍)¶
　　明洪武五年三月辰州一十八洞及九溪九渡米¶
　　坪散毛狋溪等洞蠻共連結作亂命衛國公鄧愈¶
　　為征南將軍楊璟為副討平之復命江隂侯吳良¶
　　率指揮胡海等攻銅鼓五開曹滴騰浪篤莫洪州¶
　　古州等蠻平其洞寨百餘所皆編户附籍輸糧奉¶
<pb:KR2k0056_WYG_023-18b>¶
　　法¶
　　七年平伐谷霞谷浪等苖攻刼的敖諸寨指揮僉¶
　　事張岱討之岱攻谷峽刺向關破之追至的敖大¶
　　破之擒的令的若而還蠻大讋¶
　　八年貴州江力江松刺囘四十餘寨苖播具播共¶
　　桶等連結苖獠二千作亂平越安撫司乞兵援命¶
　　指揮同知胡汝討之¶
　　九年黄平蠻獠都麻堰亂宣撫司捕之不克千户¶
<pb:KR2k0056_WYG_023-19a>¶
　　所以兵討之亦為所敗乃命重慶諸衛合撃大破¶
　　之平其地¶
　　十年安陸侯吳復破普定阿買寨¶
　　十三年五月湖南五溪蠻作亂江夏侯周德興請¶
　　行征討師至蠻悉散走不敢復出¶
　　十四年九月命潁川侯傅友德為征南將軍永昌¶
　　侯藍玉西平侯沐英為副將軍列侯吳復金朝興¶
　　仇成張龍王弼都督張銓等率師三十萬討雲南¶
<pb:KR2k0056_WYG_023-19b>¶
　　友德至湖廣分遣都督胡海郭英陳桓等領兵五¶
　　萬由四川永寜趨烏撒友德等率大軍由辰沅趨¶
　　貴州進攻普定擒土酋安瓚諸蠻苖犵狫聞風迎¶
　　降友德下普定留兵戍守○十二月友德等兵攻¶
　　普安下之戊寅克烏撒取七星關以通畢節又克¶
　　可渡河於是東川烏蒙芒部諸蠻悉定(時元右丞/實卜聞胡)¶
　　(海等進自永寜乃聚兵赤水河以拒之海等造木/筏夜半濟河而友德亦至實卜遁去友德令將士)¶
　　(於烏撒築城版鍤方具蠻衆復合遂出兵斬/首三千餘級餘衆潰散遂城烏撒進取諸部)¶
<pb:KR2k0056_WYG_023-20a>¶
　　十五年四月烏撒諸蠻復叛傅友德沐英會兵進¶
　　討斬首三萬餘級諸蠻來降以烏䝉烏撒芒部地¶
　　近四川分𨽻之○八月命安陸侯吳復充總兵官¶
　　平凉侯費聚為副勦捕普定等蠻破寨數十¶
　　十八年四月思州苖叛命信國公楊和江夏侯周¶
　　德興帥師從楚王楨討平之○九月乙亥五開諸¶
　　洞蠻吳奤兒㓂古州命湯和從楚王剿捕○十月¶
　　乙卯湯和平古州詔楚王還國¶
<pb:KR2k0056_WYG_023-20b>¶
　　十九年六月甲辰平越麻哈苖楊孟等叛傅友德¶
　　討平之¶
　　二十年十一月靖寜侯葉昇普定侯陳桓討東川¶
　　普定諸蠻平之¶
　　二十一年九月普安土知府普旦連結阿資馬乃¶
　　叛陷普安府友德遣將討之生擒一千三百餘人¶
　　沐英亦遣都督寗正從撃阿資大敗之阿資遂降¶
　　二十二年五月黄平狼洞蠻叛傅友德討平之○¶
<pb:KR2k0056_WYG_023-21a>¶
　　都督何福奏討都勻叛苖斬四千七百餘級擒獲¶
　　六千三百九十餘人收降寨洞一百五十二處¶
　　二十三年正月貴州苖叛延安侯陸勝宗討平之¶
　　○都勻散毛散狗二蠻叛凉國公藍玉遣鳳翔侯¶
　　張龍討平之○西平侯沐英奏普安百夫長密即¶
　　叛殺屯田官軍及驛丞並百户調指揮張泰討之¶
　　於盤江木窄關官軍失利更調指揮蔣文統烏撒¶
　　畢節永寜三衛軍剿之乃遁¶
<pb:KR2k0056_WYG_023-21b>¶
　　二十五年正月命都督俞通淵統貴州辰沅各衛¶
　　軍征古州諸蠻以次平復○九名九姓蠻亂命何¶
　　福平之¶
　　二十六年普定西堡長官司阿德及諸寨長作亂¶
　　命貴州都指揮顧成討平之¶
　　二十八年八月貴州蠻阿榜及曹寜等司叛守將¶
　　顧成討平之¶
　　二十九年十一月命都督顧成率貴州都司軍馬¶
<pb:KR2k0056_WYG_023-22a>¶
　　征勦水西不納糧差諸蠻十二月成破濶水克宗¶
　　那革賈母龍等洞寨斬首三千餘級俘萬餘人諸¶
　　蠻懾服○平浪洞水寨蠻狄把殺土官王應名都¶
　　指揮陳暹討平之○清水江金牌黄作亂都司發¶
　　兵捕之金牌黄遁去帝以賊首賈哈剌未獲募能¶
　　擒者賞千金未幾捕獲五百人械至京以其脅從¶
　　宥死戍遠衛有言金牌黄匿宣慰家者詔勿問¶
　　三十年三月古州蠻林寛叛龍里千户吳得鎮撫¶
<pb:KR2k0056_WYG_023-22b>¶
　　井孚死之○五月乙卯楚王楨湘王柏率都督楊¶
　　文等征清平黔陽古州諸蠻悉平之○鎮遠鬼長¶
　　箐等處苖民作亂指揮萬繼百户吳彬戰死都指¶
　　揮許能率兵會偏橋衛軍撃敗之衆散走¶
　　永樂七年播州楊昇請勦尚科等寨不許¶
　　九年正月勅貴州都司發兵討交趾¶
　　宣德元年平浪賊紀那阿魯等占副長官地殺掠¶
　　葉果諸寨招諭不聽詔蕭授討平之○新添土舍¶
<pb:KR2k0056_WYG_023-23a>¶
　　宋志道紏洞蠻肆掠蕭授討平之○鎮遠邛水奥¶
　　洞蠻苖章奴刼掠清浪道中為思州都坪峩異溪¶
　　長官司所獲其父苖銀總刦取之聚兵欲攻思州¶
　　因令赤溪洞長官楊通諒徃撫銀總伏兵殺諒又¶
　　掠埂洞命總兵蕭授調辰沅諸衛兵萬四千人勦¶
　　之會於清浪衛授奏指揮張名討銀總克奥洞盡¶
　　殺其黨銀總遁¶
　　二年水西宣慰頭目阿閉妨宜與普定衛西堡長¶
<pb:KR2k0056_WYG_023-23b>¶
　　官蠻民阿骨阿哈共為亂貴州總兵官蕭授上書¶
　　請討上不許勅遣官撫諭已而授奏阿閉妨宜為¶
　　傍寨所殺惟阿骨尚猖獗請調兵討之未幾平¶
　　五年烏羅知府嚴律已言所屬治古答意二長官¶
　　石各野等聚衆出没銅仁平頭瓮橋諸處誘脅蠻¶
　　賊石鷄娘并筸子坪長官吳畢郎等共為亂招撫¶
　　不從緣其地與鎮溪酉陽諸蠻接境恐相煽為亂¶
　　請調官軍土兵分據其地絶其糧且捕且撫事平¶
<pb:KR2k0056_WYG_023-24a>¶
　　之後宜置衛所廵司以守之事聞命總兵蕭授及¶
　　鎮廵諸司議授築二十四堡環其地守之兵力分¶
　　卒難扞禦四出刦掠殺清浪衛鎮撫葉受勢益獗¶
　　廵按御史以聞言生苖之地不過三百餘里乞别¶
　　遣良將督諸軍殄滅授復言殘苖吳不爾等遁入¶
　　筸子坪結生苖龍不登等攻刼湖廣五寨及白崖¶
　　諸寨為患滋甚宜令川湖貴州接境諸官軍土兵¶
　　分路併力攻勦庶除邉患從之既降勅諭授言暴¶
<pb:KR2k0056_WYG_023-24b>¶
　　師乆恐蹉跌為蠻羞或撫或勦朕觀成功不從中¶
　　制¶
　　七年陳䝉爛土副長官張免奏所司去衛遠地連¶
　　古州生苖與廣西獠洞近化從寨長韋翁同等煽¶
　　亂乞立堡併請調泗城州土兵一千鎮守從之¶
　　八年總兵蕭授奏言臣受命綂率諸軍進攻賊巢¶
　　破新郎等寨前後生擒苖賊首吳不跳等二百一¶
　　十二人殺吳不爾王老虎龍安軸等五百九十餘¶
<pb:KR2k0056_WYG_023-25a>¶
　　級餘黨悉平將所掠軍民男婦九十八口悉給所¶
　　親獲賊婦女㓜弱一千六百餘口以給從征將士¶
　　並械吳不跳等獻京師帝顧謂侍臣曰苖蠻好亂¶
　　自取滅亡然於朕心不能無惻授威服南荒前後¶
　　凡二十餘年¶
　　九年韋翁同紏下高大刀蠻合廣西賊韋萬良等¶
　　恣殺掠指揮陳源討擒賊首萬良等三人翁同遂¶
　　聽撫而落昌蔡郎等四十寨仍聚衆拒敵總兵蕭¶
<pb:KR2k0056_WYG_023-25b>¶
　　授遣指揮顧勇進討未幾賊平○丹行土舍羅朝¶
　　煽誘寨長卜長逃民羅阿記等侵占卧龍畨長官¶
　　龍保地又攻猱平寨肆焚刦時苖民素憚指揮李¶
　　政尚書王驥因奏遣政徃撫諭從之¶
　　正綂四年計砂苖賊苗金蟲等紏合洪江生苖偽¶
　　立綂千侯綂萬侯名號刼掠四出命都督蕭授調¶
　　兵勦之賊首苖總牌等為都督吳亮所戮洪江生¶
　　苖遂詣軍門降授諭遣之而命千戸尹勝誘斬苖¶
<pb:KR2k0056_WYG_023-26a>¶
　　金蟲以狥¶
　　十四年二月邛水苖陷思州府○爛土凱口苖攻¶
　　都勻城官軍却之○草塘苖龍惟保陷石阡府知¶
　　府胡信死之連陷平越衛黄平所及思南府命總¶
　　督兵部侍郎侯璡副總兵都督方瑛率兵討之○¶
　　苖賊攻赤水城都司張祥死之¶
　　景泰元年命保定伯梁瑤佩平蠻將軍印督師勦¶
　　蠻先是正綂中兵部尚書王驥征麓川悉調貴州¶
<pb:KR2k0056_WYG_023-26b>¶
　　兵以行久之諸苖反驥還討擒酋韋富撓等獻俘¶
　　驥以老病告歸使侯璡代之璡駐師雲南相去遠¶
　　保定伯梁瑤自湖廣奉命入貴州未至其當推貴¶
　　撫無敢徃者獨修撰王恂慨然請行行則平越新¶
　　添畢節龍里諸衛已圍困久兵少難進時值吏部¶
　　侍郎何文淵上言貴州總兵官生事激變已非一¶
　　日今兵疲民困又當遣將征南之際湖廣雲南四¶
　　川三布政司轉運不給貴州山高嶺峻本難設守¶
<pb:KR2k0056_WYG_023-27a>¶
　　蠻人叛服不常乞勅兵部會議其被賊燒燬官舍¶
　　勿再造暫將布按以下及各府大小官吏并從征¶
　　官軍一切撤回祗照洪武年例設宣慰使司管屬¶
　　土人設都司都指揮等官鈐束軍衛而以大將鎮¶
　　守之便時邉警方亟衆唯唯謂文淵言是獨兵部¶
　　尚書于謙執不可以為太祖高皇帝開創於前成¶
　　祖文皇帝經營於後迄今將百年矣法制已定勢¶
　　無可更比來邉將處置乖方加以征南之師數出¶
<pb:KR2k0056_WYG_023-27b>¶
　　遂致賊㓂竊發勞師逺征然且一年之間各該城¶
　　池雖被圍困而官將死守未之稍變今總督總兵¶
　　參將廵按三司等官初未嘗言此地可棄其請兵¶
　　請餉亦未嘗言此地難與守也夫土地者祖宗之¶
　　土地人民者祖宗之人民萬一缺軼猶宜補救今¶
　　堂堂布按盡轄其地小有枝梧而動言棄擲日蹙¶
　　百里伊誰之咎文淵先曽奉使貴州備諳山川險¶
　　易夷情向背宜量從陞職給勅以徃令相度形勢¶
<pb:KR2k0056_WYG_023-28a>¶
　　便宜行事至賞賜銀幣即就彼官庫支給不必京¶
　　師運發議定請㫖帝是謙言然不復差官祗著侯¶
　　璡梁瑤整理進勦時王驥尚候代未行并勅恊力¶
　　於是副總兵田禮進兵解平越圍侯璡調都指揮¶
　　鄭儁及都盧等寨宣慰瓏宜勦水西梁瑤調雲南¶
　　兵由烏撒會於畢節調普安州土官隆本援安南¶
　　衛遂克彌勒安南等二十餘寨降阿蒙等五寨賊¶
　　復圍平越璡回兵撃却之分哨七盤坡羊腸河楊¶
<pb:KR2k0056_WYG_023-28b>¶
　　老堡解清平圍仍哨清平迤東至重安江與王驥¶
　　兵會自是隆安至鎮遠道路皆通而普定之圍未¶
　　解璡選雲南善射者為前鋒自將之至普定疾戰¶
　　矢下如雨賊大敗驅之時田禮等以兵來會遂大¶
　　破龍里瓮橋及新添平越清平都勻諸賊貴州平¶
　　○苖酋韋同烈據香爐山叛○羿蠻叛攻永寜指¶
　　揮吳玲率兵敗之○保定伯梁瑤右都御史王來¶
　　督參將都督方瑛陳友等征湖廣貴州叛苖¶
<pb:KR2k0056_WYG_023-29a>¶
　　二年三月右都御史王來討韋同烈平之先是安¶
　　莊女苖撒得為土舍林夭仲妻不相能值富蠱倡¶
　　亂得乃挾土兵三人牛四頭從富蠱圍平越蠱感¶
　　之迎得巨魯寨通得住三日許事成為后會王驥¶
　　征麓川歸乃擒蠱并得解京師時香爐山賊惟蠱¶
　　與韋同烈最强夭仲憾妻得奔蠱曽借同烈兵殺¶
　　得不克至是得自請於朝願為香爐山向導立功¶
　　贖死值于謙遣國初降番徙置河間東昌者令從¶
<pb:KR2k0056_WYG_023-29b>¶
　　征香爐山勒留南中以絶也先之應於是許得請¶
　　苐殺蠱而使得為向導帥降番行且指之曰苖女¶
　　之美如是也以歆之得乃引保定伯梁瑤直擣同¶
　　烈巢擒之而夭仲戰死(先是永樂間邉塞來降者/多安置於河間東昌諸郡)¶
　　(嘗慮其乘釁騷動至是發兵征湖貴二廣冦盗兵/部尚書于謙請籍其有名號者厚與賞犒隨軍征)¶
　　(進事平遂奏留於彼於是/數十年積患一旦潜消)○水西永側夷叛攻平¶
　　覇城官軍敗之¶
　　五年廵撫王永壽以苖賊䝉能攻圍龍里新化銅¶
<pb:KR2k0056_WYG_023-30a>¶
　　鼓諸城乞調兵勦之而賊欲取龍里為巢穴急攻¶
　　破亮寨銅鼓羅圍堡諸城都指揮汪廸為賊所殺¶
　　朝議以南河伯方瑛為平蠻將軍統湖廣諸軍討¶
　　之䝉能紏賊三萬出攻平溪衛瑛遣指揮鄭泰等¶
　　以火鎗攻之斃賊三千人能亦被殺而能黨李珍¶
　　等尚煽惑苖衆官軍計擒之克復銅鼓藕洞連破¶
　　鬼板等一百六十餘寨覃洞上陸諸苖悉降¶
　　天順三年督理軍務都御史白圭與南河伯方瑛¶
<pb:KR2k0056_WYG_023-30b>¶
　　征東苖平之圭以谷種山箐乃東苖羽翼宜先勦¶
　　因同瑛進青崖總兵李貴進牛皮箐參將劉玉進¶
　　谷種參將李震進鬼山所向皆㨗克水車壩等一¶
　　百四十七寨諸將復合兵青崖攻石門山克擺傷¶
　　等三十九寨仍分兵四路進攻董農竹盖及甲底¶
　　等四百三十七寨賊首干把豬退守六美山合兵¶
　　大進斬五千餘級生擒干把豬至京伏誅先是麻¶
　　城人李添保以逋賊逃入苖中自詭為唐後聚衆¶
<pb:KR2k0056_WYG_023-31a>¶
　　萬餘僣稱王建元武烈立故賊首蒙能子聰為總¶
　　兵官遺之銀印勅書縱兵剽掠震動遠近至是為¶
　　李震所敗餘賊大潰添保僅以身免潜入鬼池及¶
　　絞洞諸寨煽惑諸苖刦攻中林龍里亦為震擒伏¶
　　誅¶
　　四年西堡蠻賊聚衆焚刼鎮守貴州内官鄭忠右¶
　　副總兵李貴請調貴州土兵及川雲都司兵共二¶
　　萬并貴州宣慰安隴土兵二萬進勦至阿果擒賊¶
<pb:KR2k0056_WYG_023-31b>¶
　　首楚得隆等斬首二百餘級餘賊奔白石崖復斬¶
　　級七百餘焚其巢全師還¶
　　七年鎮守湖廣太監郭閔奏洪江南洞賊苖蟲蝦¶
　　等紏合二千餘人偽稱王侯攻刦鎮遠囤寨殺掠¶
　　人民撫諭不服誠恐滋蔓當合兵進討命總兵李¶
　　震李安等分道入賊退守平坤寨追至清水江獲¶
　　蟲蝦并斬賊首飛天侯苖老底額頭等六百四十¶
　　餘名并復黎平之赤溪南洞遂平¶
<pb:KR2k0056_WYG_023-32a>¶
　　成化三年打罕州土蠻韋阿禮叛調泗城兵討平¶
　　之(打罕屬/永寜州)¶
　　十一年縂兵官李震奏烏羅苖人石全州妄稱元¶
　　末明氏子孫僣稱明王紏衆於執銀等處作亂鄰¶
　　洞多應之因調官軍往勦石全州已就擒矣而諸¶
　　苖攻刦未己命鎮廵官設䇿捕撫以聞未幾平¶
　　十四年貴州總兵吳經奏西堡獅子孔等苖洞亂¶
　　先調雲南兵八千助防守聞雲南有警乞改調沅¶
<pb:KR2k0056_WYG_023-32b>¶
　　州清浪諸軍應援¶
　　十五年吳經奏賊阿屯堅婁等皆已擒斬以㨗聞¶
　　○陳䝉爛土長官司張鏞奏夭壩干賊首齎果侵¶
　　掠又請於所侵大陳大步等寨設一司𨽻安寜宣¶
　　撫而豐寜長官司楊泰亦奏峯峝陸光翁等聚爛¶
　　土為亂先是宣慰楊輝平夭壩干後即灣溪立安¶
　　寜宣撫司爛土諸苖惡其逼已至是果等既攻陷¶
　　夭漂遂圍豐寜時輝已致仕子愛承襲力弗支求¶
<pb:KR2k0056_WYG_023-33a>¶
　　援於川貴二鎮各奏聞命仍起輝會兵討之¶
　　十六年鏞復奏齎果紏合九姓豐寜并荔波賊萬¶
　　人攻剽愈亟帝責諸守臣玩㓂於是廵撫謝果言¶
　　自天順四年以來諸苖欲刼丹溪等處不靖至今¶
　　乃命鎮守太監張成總兵吳經相機勦撫¶
　　二十年爛土苖賊龍洛道等攻刦丹溪等處僣號¶
　　稱王且欲犯都勻清平諸衛而豐寜長官楊泰與¶
　　土目楊和有隙誘廣西泗城州農民九千於銕坑¶
<pb:KR2k0056_WYG_023-33b>¶
　　等一百餘寨殺掠苖賊愈盛¶
　　二十三年廵撫孔鏞誅清平苖阿溪阿溪者清平¶
　　衛部苖狰獰多猜有養子阿剌饒膂力能披甲三¶
　　重躍地而起越三五丈兩人謀勇相資横行諸苖¶
　　間假子母罔苖利而誘他苖為偷兒間刦旅商有¶
　　官兵探捕者反為之居間邀重賂否則捕遠苖之¶
　　不伏己者强指為賊鎮廵以下則夤納歲幣以為¶
　　之地廵撫孔鏞初到官患之詢之監軍總帥皆譽¶
<pb:KR2k0056_WYG_023-34a>¶
　　溪剌如一口鏞大怒親徃清平訪部曲中最能者¶
　　得指揮王通歴詢苖害始備言所以夤緣要上官¶
　　者鏞詢其人為誰曰指揮王曽總旗陳順也乃以¶
　　曽為廵官使順誘溪剌出寨取之苖俗喜鬬牛順¶
　　乃覔好牛置中道伏壯士百人於牛旁叢薄間乃¶
　　入寨見溪溪曰新都堂何如曰懦夫無能為也溪¶
　　曰聞渠在廣東殺賊有名何為無能順曰同姓者¶
　　非其人也因縱談鬬牛事順曰適見道中牛恢然¶
<pb:KR2k0056_WYG_023-34b>¶
　　巨象也未審比公家牛若何溪剌遂牽牛聨騎出¶
　　至牛所觀而喜之忽報廵官至矣順曰此乃王指¶
　　揮耳溪剌徃迎會伏兵起叢薄間擒之至鏞前溪¶
　　垂首不語剌獨仰頭視鏞曰吾不畏千萬人獨畏¶
　　一孔公然不知擒我若是易也溪剌死有子竄都¶
　　匀檄徃擒之悉殪焉¶
　　𢎞治二年爛土苖賊七千人攻圍楊安堡都指揮¶
　　劉英綂兵覘之為所困命鎮廵官徃援出之¶
<pb:KR2k0056_WYG_023-35a>¶
　　四年爛土酋乜富架重惡龍等叛¶
　　五年四月副都御史鄧廷瓚總兵鎮遠侯顧溥帥¶
　　師討爛土蠻¶
　　七年諸軍進勦分路追討令熟苖詐降於賊乜富¶
　　架長脚等誘令入㓂伏兵擒之直擣其巢凡破一¶
　　百十餘寨以㨗聞於是始開設都勻府及獨山麻¶
　　哈二州¶
　　十六年五月命南戸部尚書兼副都御史王軾督¶
<pb:KR2k0056_WYG_023-35b>¶
　　兵討普安苖米魯平之米魯者普安州土判官隆¶
　　暢後妻也嘗以忤暢出居其父霑益土知州安民¶
　　家暢前妻子禮因暢老奉朝命替暢為判官而聽¶
　　營長阿保䜛父子間不相能魯覘知之諷阿保使¶
　　禮迎已同室居禮因烝魯暢聞大怒立殺禮燬阿¶
　　保寨阿保乃挾魯綂其子阿鮓莫阿歹兒攻暢暢¶
　　敗竄之雲南時東寜伯焦俊為總兵官與廵撫錢¶
　　鉞召阿保及暢曲為調釋而讋以官法各唯唯於¶
<pb:KR2k0056_WYG_023-36a>¶
　　是魯遂隂中暢毒暢死阿保與魯據寨反會暢别¶
　　有妾適烏生二子曰珀曰瑢居安南堡魯欲并殺¶
　　珀瑢絶暢後於安南城外築阿先硬寨阿保與魯¶
　　親守之而别築青黒猴塲查剌三硬寨於普安州¶
　　拖長江諸處令阿鮓莫阿歹兒互為防守更名所¶
　　居寨為承天寨號無敵天王出入建黄纛御史張¶
　　淳飭捕之不克賊益横鎮廵官以聞十一年乃命¶
　　發十衛官軍及諸長官司土兵萬三千餘人分道¶
<pb:KR2k0056_WYG_023-36b>¶
　　進兵且召安民責以匿賊狀使殺賊自贖民乃率¶
　　土兵攻斬阿保父子於查剌寨魯走匿安民家安¶
　　民隂資魯兵五百襲殺適烏及二子珀瑢密遣營¶
　　長福祐隨魯據别寨肆殺掠且投牒鎮廵乞以女¶
　　土官襲職廵撫錢鉞及副使周鳳都指揮劉英吳¶
　　遠指揮任禮張英楊芳太監楊友總兵官焦俊皆¶
　　受魯賄請宥魯聽襲朝議獨不可切責之必得魯¶
　　乃已會副使劉福自謂知兵衆倚之進討營於阿¶
<pb:KR2k0056_WYG_023-37a>¶
　　馬坡而福仍作移文取賊賂賊憤甚乃襲殺周鳳¶
　　吳遠劉福等執楊友而布政司閭鉦指揮史韜李¶
　　雄郭仁李宗武等皆轉戰死上乃命南京兵部尚¶
　　書王軾廵撫陳金都指揮李政等統官軍進勦奪¶
　　楊友還破阿舊阿滿阿黒阿維二十餘寨斬寨首¶
　　阿烏阿宗及福祐子阿咎而米魯福祐皆走匿馬¶
　　尾籠大兵合圍擒斬之而下安民於獄既而赦之¶
　　正德元年暢族土婦適擦襲土判官職親赴京朝¶
<pb:KR2k0056_WYG_023-37b>¶
　　賀貢馬上甚嘉之或曰適擦亦暢妾¶
　　正德三年金石酋石承寵卧龍酋王阿倫叛¶
　　六年六月江津賊方四等㓂思石貴州兵敗之¶
　　八年廵撫陳天祥討王阿倫等平之¶
　　十年銅仁苖龍童保與鎮溪苖龍麻陽筸子坪百¶
　　夫長龍真紏衆為亂都御史沈林湖廣都指揮潘¶
　　勲會兵征之連破鎮筸亞酉亞保生擒童保麻陽¶
　　及其家口而釋餘叛者¶
<pb:KR2k0056_WYG_023-38a>¶
　　十二年八月湖貴廵撫都御史秦金鄒文盛合兵¶
　　討清平香爐山苖平之先是清平苖阿旁阿革於¶
　　十一年據香爐山稱王遍攻興隆偏橋平越新添¶
　　龍貴諸鎮道路皆阻廵撫曹祥檄諸路兵進勦不¶
　　克乃奏請總兵李昻及湖撫秦金會勦擒賊阿革¶
　　阿義阿黎而香爐山險百攻不能下乃雜製䋲梯¶
　　及鐡猫爬山虎諸具督令宣慰彭九霄彭明甫等¶
　　選精鋭緣崖而上㧞木柵縱火焚巢斬賊首阿旁¶
<pb:KR2k0056_WYG_023-38b>¶
　　等乘勝勦黒苖破龍頭寨及都蘭都蓬密西大支¶
　　馬羅擒酋阿兹等其夭漂夭壩黎從楊保苖坪諸¶
　　寨悉聽招撫復業者三千八百餘户斬首一千五¶
　　百九級通撫苖衆三百七十五寨㨗聞下璽書奬¶
　　諭賞賚有差¶
　　十四年芒夷叛㓂永寜¶
　　嘉靖四年參將何卿征芒部平之¶
　　六年芒夷復叛¶
<pb:KR2k0056_WYG_023-39a>¶
　　八年副總兵何卿復平芒部叛夷¶
　　九年真州賊周天星等㓂婺川縣境¶
　　十年廵撫劉士元討真州賊平之¶
　　十六年都御史汪珊討凱口囤苖平之都勻苖王¶
　　阿向者屢㨿凱口囤稱亂官司不能制遂於十五¶
　　年攻平浪鎮廵官招之不下詔遣廵撫陳克宅調¶
　　漢土官兵三萬集囤下囤故絶險賊復於要害設¶
　　弩樓壘石防守攻三月不克乃先分兵歴破賊黨¶
<pb:KR2k0056_WYG_023-39b>¶
　　凱酋等囤隨招降附近諸苖四十九寨賊稍離散¶
　　然後令土官安萬銓購壯士能猿攀者乘夜雷雨¶
　　以鐡鈎縳手足若指爪然攀巖援木以上然後用¶
　　輭梯鈎䋲使衆軍魚貫躡絶頂發弩石下擊總兵¶
　　楊仁等督各哨仰面夾攻之萬銓兵自山後馳下¶
　　開囤門遂斬阿向及賊黨十餘人凱口盡平先是¶
　　阿向之祖世襲土官忽為平浪王仲武先人用計¶
　　奪襲遂為世讐及凱口既平克宅議盡逐苖黨以¶
<pb:KR2k0056_WYG_023-40a>¶
　　其地屬都勻府召軍民佃種改前囤曰滅苖鎮仲¶
　　武因諸夷失業隂遣人招復旋科索之諸苖怨望¶
　　私推阿向餘孽王聰王祐朱兎等為主謀紏合黑¶
　　苖與其黨復攻據前囤驅逐耕種軍民多所殺擄¶
　　鎮廵檄副使參將守備等官分領土義兵進勦賊¶
　　乘雨夜襲破諸營生執參將李宗祐指揮陳佐周¶
　　鍾并百户軍舍等三十餘人詔革總兵楊仁及前¶
　　任廵撫陳克宅職而下王仲武於獄既而廵按御¶
<pb:KR2k0056_WYG_023-40b>¶
　　史楊春芳遣官撫諭賊願釋宗祐等謝罪而訖無¶
　　成説至是都御史汪珊仍調土官安萬銓都指揮¶
　　朱文指揮李木統漢土官兵三萬有竒集囤下萬¶
　　銓親率花鎗手與賊相拒賊敗走渡河萬銓追之¶
　　朱文等三面並進因樹招降旗於道賊走旗下者¶
　　五百餘人聰兔據險下矢石我兵殊死戰遂破其¶
　　囤斬兔等聰冐雨潰圍出為萬銓部兵所執已而¶
　　賊酋王祐等復入據囤隨執之賊平前後斬首二¶
<pb:KR2k0056_WYG_023-41a>¶
　　百六十三級降苖寨一百五十俘獲賊黨男婦二¶
　　萬餘口¶
　　十九年金石司酋石顯高叛官軍討平之¶
　　二十一年銅鎮苖叛陷石阡府執推官鄧本中¶
　　二十七年九月以張岳為右都御史總督湖川貴¶
　　兵討銅鎮苖○苖賊龍許保陷印江縣○羅番龍¶
　　受祖叛官軍討平之¶
　　二十九年銅仁苗陷思州府知府李允簡死之¶
<pb:KR2k0056_WYG_023-41b>¶
　　三十一年金筑賊阿季叛官軍討平之¶
　　三十二年總督張岳進討湖貴苖平之蠟爾山界¶
　　辰州銅仁之間最為險峻先是有筸子坪土官田¶
　　興爵者以事繫辰州諸苖賄吏隂脱興爵歸藏蠟¶
　　爾山乆之興爵稍聚衆自大會銅仁苖乆逋賦知¶
　　府按逋籍責見户見户且亡命知府乃責其土官¶
　　償之於是平頭長官與所部諸苖逃奔興爵共保¶
　　蠟爾稱兵反官軍討之不能克鎮廵上其事上特¶
<pb:KR2k0056_WYG_023-42a>¶
　　就家起萬鏜為副都御史開府辰州命相機進𠞰¶
　　鏜徵諸路漢土兵討之仍不克至二十五年湖廣¶
　　廵撫姜儀言鎮筸銅平諸苖皆互相結援而土官¶
　　從征者復故為隂縱以牽掣之遂至蔓衍不可㧞¶
　　自今以後宜專責宣慰彭藎臣彭明輔指揮田應¶
　　朝等督土兵同漢兵會𠞰不克者治之以法如是¶
　　則事可立辦上是之於是遣侍郎張岳督諸路會¶
　　𠞰責成土官之從征者遂破蠟爾山斬其渠且以¶
<pb:KR2k0056_WYG_023-42b>¶
　　計擒興爵等並杖殺田應朝而其亂始定田應朝¶
　　者本土指揮使以田氏與興爵同族鏜用為廵捕¶
　　使伺興爵應朝反結興爵煽諸苖亂是時鎮筸銅¶
　　平及貴州諸苖龍許保吳黒苖等皆其所隂結為¶
　　應援者至是杖殺之¶
　　萬厯六年招降夭漂諸苖夭漂者苖坪黒苖種也¶
　　在湖貴川廣界與者亞鼎足居每入漢必道者亞¶
　　顧為生苖前此未為漢所屬至是夭漂阿盖等三¶
<pb:KR2k0056_WYG_023-43a>¶
　　十餘人詣長官金篆所願輸賦役為編氓請刻木¶
　　立信都御史何起鳴下兵廵蘇愚問狀遣指揮郭¶
　　懐恩及金篆同徃而阻於者亞乃遠從丹彰間道¶
　　通夭漂會苖坪黨銀等十餘人亦詣篆所同夭漂¶
　　所請皆以者亞閉關不得通時都御史王緝新赴¶
　　官使使者簿責者亞酋阿斗斗叩頭服謂我等本¶
　　平定部也為養善牌所誘因暫去平定而歸養善¶
　　今養善奴視我閉關所以拒之也今願徃平定緝¶
<pb:KR2k0056_WYG_023-43b>¶
　　謂平定孱弱無可藉其願徃詐也此必有主謀其¶
　　間者下吏案騐吏乃呼阿斗密詢之果得實謂漢¶
　　人夭金貴及張受主謀教言往平定而實隂借諸¶
　　䝉兵以襲養善乃治夭金貴等罪令者亞一十五¶
　　寨仍屬養善牌如初而者亞路通於是苖坪夭漂¶
　　皆請奉貢賦名其牌曰歸化𨽻都勻版籍凡使徃¶
　　自生齒以上悉跪拜送使至平定夾騶從行前吹¶
　　蘆笙杖鼓唱蠻地歌呼道而馳事聞上嘉之後者¶
<pb:KR2k0056_WYG_023-44a>¶
　　亞阿斗反伏誅乃罷樂平吏目加麻哈州州判一¶
　　人令居樂平司以養鵝者亞羊塲落邦諸苖屬焉¶
　　七年毛吳墜苖亂都御史王緝撫定之毛吳墜者¶
　　永寜苖寨也其隣有長牛阿田者於隆慶初曾出¶
　　刼都指揮陶鼎持斧逐捕之中流矢死而毛吳墜¶
　　酋長光賽光見攻剽羅紹華張斌匡廷鑾寨殺羅¶
　　顯竒五人斌等上變言賽見反并及長牛殺指揮¶
　　事詔令都御史王緝御史馬呈圖督兵進勦緝與¶
<pb:KR2k0056_WYG_023-44b>¶
　　呈圖疑所上不實遣知府按視長牛毛口諸寨光¶
　　見知知府至負弩出郭迎叩頭乞哀請輸貢賦比¶
　　編户氓乃拘使對簿無實釋之而坐斌等誣罔律¶
　　斌嘆曰吾北行時有阿迷土目方仲八贈我百金¶
　　為治裝以我能告見反也不如是吾何以對方土¶
　　目哉¶
　　九年十二月湖廣廵撫陳省遣兵討五開衛叛軍¶
　　平之衛軍與黎平府共城國初時苖民常内侵四¶
<pb:KR2k0056_WYG_023-45a>¶
　　郊多壘猶與府戮力禦苖𢎞治以後邉境漸無事¶
　　軍夷皆富則猜嫉轉甚居常合衆為欵借號曰禦¶
　　苖誨其屬陵轢府僚亦不有監司矣嘉靖十七年¶
　　副使朱藻按部至五開欵軍周泰等大譟不果納¶
　　縱火焚其司門藻度不可制亡走靖於是欵軍揚¶
　　揚謂計得也張甚二十九年欵軍周宗劉芳等撻¶
　　守備路良於衛堂縱火焚府門三十九年上黄潘¶
　　老寨夷與軍相讐知府張廷桂徃勘五開嗔不約¶
<pb:KR2k0056_WYG_023-45b>¶
　　會使其衆撻廷桂擊碎公座四十二年撻守備姚¶
　　紹武四十五年撻守備魏麒黎平民王成潘應星¶
　　素無頼欵軍起因相倚為姦㑹新化所軍與潭溪¶
　　民争婚因嗾諸軍攻潭溪遂啟局庫出兵噐縱掠¶
　　諸富室無所憚知府劉汝順召問諸軍面侮之萬¶
　　厯元年汝順赴貴州城軍懼其愬已也阻不與出¶
　　城已而率衆逐之潭溪又逐之靖居亡何汝順遷¶
　　去始發其辠上撫按乃按逮王成潘應星等六人¶
<pb:KR2k0056_WYG_023-46a>¶
　　調戍邉欵軍稍戢於是成應星各案問贜至二百¶
　　餘兩閲數年不肯出則愬諸軍分坐之衛司捕輙¶
　　乘間受為理而㗖其利軍忿不堪復鼓譟起八年¶
　　六所軍劉應胡國瑞盧國卿周官姚朝貴劉髙各¶
　　率其黨號六譁又傳木刻紏天甫銀頼諸苖賊為¶
　　應援者凡五司號曰五譁劉應者指揮劉璋戸丁¶
　　也璋懼禍及已隂使人刺殺應胡國瑞知之譟起¶
　　焚掠劉璋家欲殺之逼出銀三百三十兩償應命¶
<pb:KR2k0056_WYG_023-46b>¶
　　縳百户恕學仁刈其髪砍其指令自裁一日中撲¶
　　殺所憎陸繼先等六十餘人是時守備林維喬奉¶
　　命移駐五開國瑞謂衆曰彼處此吾曹大不便悉¶
　　焚衣冠圖籍逐之萬福山閉城門建號稱變衛司¶
　　捕嚮所挾取於軍甚衆將甘心焉焚其居舍掠家¶
　　産索償牛酒贖鍰無算九年夏右所軍與中所軍¶
　　争摘豈葉國瑞奪刅格殺彭玉彭大武父子及射¶
　　中仆地者五人苖尚萬入城互市因抽佩刅殺軍¶
<pb:KR2k0056_WYG_023-47a>¶
　　一人國瑞捉之自臨演武塲宣令斬其首於是銅¶
　　鼓靖州中潮龍里諸軍皆嚮應猖獗先後廵撫兵¶
　　備屢檄下所司撫諭之竟跳梁不解至是湖廣廵¶
　　撫陳省來代始疏於朝請討之十二月調諸路兵¶
　　四千餘人省駐靖州分遣叅政賀邦泰僉事龍宗¶
　　武叅將鄧子龍各率所部搗五開國瑞盛服張盖¶
　　登城陴大呼曰若有精兵吾固有堅城時衛司捕¶
　　亦領一麾薄城軍怨之磔其妻擲城下曰今日猶¶
<pb:KR2k0056_WYG_023-47b>¶
　　能挾王成取吾財乎兵圍城急諸軍脅從者寖悔¶
　　稍稍解去宗武覘知之帥所部火攻其東門諸賊¶
　　争救東門遂分兵入北門擒盧國卿周官及斬馘¶
　　數十人撫其脅從者國瑞奔西門亡去㝷獲之於¶
　　武岡伏誅¶
　　十一年討貴陽叛苖平之貴陽苖寨有也香狗塲¶
　　與者亞通婚媾酋長老頂宋已歸附輸租賦有年¶
　　顧貧甚歲比逋負而不得償寨旁有高山以為險¶
<pb:KR2k0056_WYG_023-48a>¶
　　每漢使至輙走高山頂鼓譟詈罵使還報有司無¶
　　如何於是稍稍輕漢使乃隂集亡命刼人奪金帛¶
　　久之遂反至是都御史劉庠檄宣慰安國亨宋懋¶
　　德統兵勦之生擒老頂宋等九十人梟以狥¶
　　十三年者亞苖復叛廵撫舒應龍討平之¶
　　十四年討答干寨苗平之答干雞賈甲多皆都勻¶
　　苖寨也者亞阿斗反而答干寨阿其應之及斗誅¶
　　阿其以幸免是年土舍吳楠王國聘慮阿其叵測¶
<pb:KR2k0056_WYG_023-48b>¶
　　禍及已請以答干雞賈甲多屬蒙詔立宣威營設¶
　　把總一人而以䝉詔佐之凡答干一十三寨歲輸¶
　　賦三十九石中間答干輸十石著為令阿其獨不¶
　　伏引者亞殘苖圍宣威營鼓譟曰阿地誰令而營¶
　　居中乎阿其居常張繖鼓角繪龍鳳什噐遂興雞¶
　　賈甲多阿賣胖鐡仰枯諸苖擊牛酒為誓稱兵刼¶
　　歸化廵徼至答干問狀阿其出與戰詈罵去官軍¶
　　莫敢進獨山土吏䝉天眷請于都御史願提兵進¶
<pb:KR2k0056_WYG_023-49a>¶
　　𠞰而先使間者佯言漢已黜蒙詔令以營地還阿¶
　　其立阿其酋長朝暮當撤兵去阿其親馳樂邦牛¶
　　塲詗往來者言言皆符遂弛備天眷乃設伏左右¶
　　伺其間驟入斬阿其并阿賣胖鐡仰枯等一十六¶
　　級雞賈甲多諸寨皆歸降於是屬䝉詔者自答干¶
　　雞賈甲多外又有塘蛙當井斗坡甲樹蠟臼磉馬¶
　　崖埋等一十七寨小橋熟苖龍木恰曾賜冠𢃄視¶
　　寨事年老請子俸替值叅議給糗糧與俸不及恰¶
<pb:KR2k0056_WYG_023-49b>¶
　　恰奪之俸愬諸叅議下守備逮恰恰揮其屬龍黨¶
　　蘇鎻漢使已而逐之曰速走此是我家事如再來¶
　　則我當以烏鷄寨殺汝反矣時叅議秦舜翰聞其¶
　　語以計擒之死獄中亡何龍化龍羊山引川苖攻¶
　　孟漢焚其邑居曰漢無故殺苖苖請報之官軍戰¶
　　不利既而都司蔡兆吉齎奉旗牌諭令降待以不¶
　　死於是諸苖皆散去俸視事如故又羅金寨生苖¶
　　吳老夭為諸苖雄長溆浦張把髙盧溪吳老虎下¶
<pb:KR2k0056_WYG_023-50a>¶
　　里楊武楊再興五寨黄牯牛水德苟朝隆茍朝祖¶
　　等皆依之時守備陳䇿為廵官嘗捕盗得苟朝祖¶
　　楊再興搒掠放去而阿酋下水有酋長龍老朋索¶
　　老夭逋錢奄至羅金寨掠張把高妻向氏及楊申¶
　　兒等五人去老夭贖之不肯與反鬻之他寨苟朝¶
　　祖故惡策謂策受賂縱苖匿擄婦嗾把高愬御史¶
　　所策至羅金寨呼老夭質問老夭遂與楊再興等¶
　　殺策反都御史舒應龍勦捕之老夭與黄牯牛苟¶
<pb:KR2k0056_WYG_023-50b>¶
　　朝隆走湖廣匿錦朶山久之副將陳天祐搜諸山¶
　　設伏獲夭等梟之銅仁市¶
　　二十八年六月總督李化龍率師討播州宣慰司¶
　　楊應龍平之播州自洪武初楊鏗内附世授宣慰¶
　　司地方千里西北塹山東南俯江稱西南奥區傳¶
　　至應龍性猜狠嗜殺數從征調恃功驕蹇知川兵¶
　　脆弱隂有據蜀志間出剽州縣嬖小妻田雌鳳䜛¶
　　殺妻張氏屠其家用誅罰立威所屬五司七姓不¶
<pb:KR2k0056_WYG_023-51a>¶
　　堪其虐十八年走貴州告變廵撫葉夣熊疏請大¶
　　征詔不聽二十年逮繫重慶獄應龍詭將征倭兵¶
　　自效得脱歸復逮不出二十一年四川廵撫王繼¶
　　光請於朝討之繼光至自重慶與總兵劉承嗣等¶
　　分兵三道進婁山關屯白石口應龍佯約降而綂¶
　　苖兵據關衝擊承嗣軍敗殺傷大半會繼光論罷¶
　　即撤兵委棄輜重畧盡黔師會𠞰亦無功二十三¶
　　年邢玠總督貴州檄重慶知府王士𤦺諭應龍至¶
<pb:KR2k0056_WYG_023-51b>¶
　　松坎聽勘論斬得贖輸四萬金助採木以次子可¶
　　棟覊府質追未幾可棟死於重慶促䘮歸不得復¶
　　檄完贖應龍大恨擁兵驅千餘僧招魂去分遣土¶
　　目置關據險厚撫諸苖名其健者為硬手州人稍¶
　　殷者没入其資以養苖苖人遂願為出死力二十¶
　　四年應龍掠大干諸壩焚刼草塘餘慶二司徧及¶
　　興隆都勻各衛又圍黄平殺重安江長官勢大熾¶
　　二十五年流刼江津及南川臨合江索其仇袁子¶
<pb:KR2k0056_WYG_023-52a>¶
　　升縋城下磔之時兵備王士琦調征倭應龍益統¶
　　苖兵大掠貴州洪頭高坪新村諸屯詗原奏仇民¶
　　宋世臣羅承恩等擕家匿偏橋衛襲破之大索城¶
　　中戮其父母子女備極慘毒二十七年春廵撫江¶
　　東之都司楊國柱領兵三千勦應龍龍遣子朝棟¶
　　弟兆龍何良漢等迎敵於飛練堡我師奪三百落¶
　　賊佯敗誘我師伏發國柱及指揮李廷棟等死之¶
　　東之罷以郭子章代而起李化龍節制川湖貴州¶
<pb:KR2k0056_WYG_023-52b>¶
　　諸軍事調東征諸將劉綎陳璘等南征六月應龍¶
　　乘大師未集大勒兵犯綦江時城中新募兵不滿¶
　　三千而應龍以兵八萬奄至叅將房嘉龍㳺擊張¶
　　良貴戰死綦江陷應龍盡殺城中人投屍蔽江江¶
　　水為赤退屯三溪以綦江之三溪五渡南川之東¶
　　鄉壩立石為播界號宣慰官莊聲言合江江津皆¶
　　播故土初賊本無意竟反徒以安忍猖狂既覆我¶
　　師飛練則騎虎勢不得下於是益結九股生苖及¶
<pb:KR2k0056_WYG_023-53a>¶
　　黒脚苖等為助十一月應龍屯兵官壩聲言窺蜀¶
　　已而焚東坡爛橋楚黔路梗次年正月應龍五道¶
　　並出破龍泉司守備楊惟忠擁兵二千以勢不敵¶
　　避去土官安民志率歩卒五百拒守死之二月癸¶
　　未播賊襲執宣慰宋承恩去承恩應龍壻也時總¶
　　督李化龍已移駐重慶征兵大集遂以十二日丙¶
　　戌誓師分八路路約三萬人官兵三之土司七之¶
　　川師四路總兵劉綎從綦江入以叅將麻鎮等𨽻¶
<pb:KR2k0056_WYG_023-53b>¶
　　叅政張文耀監之總兵馬孔英從南川入以叅將¶
　　周國柱宣撫冉馭龍等𨽻僉事徐仲佳監之總兵¶
　　吳廣從合江入以叅將徐世威等𨽻叅議劉一相¶
　　監之副將曹希彬受廣節制從永寜入以叅將吳¶
　　文傑永寜女土官奢世續等𨽻叅議史旌賢監之¶
　　黔師分三路總兵童元鎮統鎮雄土知府隴澄泗¶
　　城土知府岑紹勲等由烏江叅將朱鶴齡受元鎮¶
　　節制統宣慰安疆臣等由沙溪總兵李應祥統宣¶
<pb:KR2k0056_WYG_023-54a>¶
　　慰彭元璠等由興隆叅議張存意按察司楊寅秋¶
　　監之湖廣一路由偏橋分兩翼總兵陳璘統宣慰¶
　　彭養正等由白泥副總兵陳良玭受璘節制統宣¶
　　撫覃宜等由龍泉副使胡桂芳叅議魏養䝉監之¶
　　廵撫郭子章駐貴陽湖廣廵撫支可大移沅州總¶
　　督李化龍自將中軍䇿應諭諸將以抵婁山等關¶
　　為期且曰關外且戰且招降多不可勝誅也關内¶
　　疾戰勿受降師不可久老賊詐不可信也綦江道¶
<pb:KR2k0056_WYG_023-54b>¶
　　最要綎當之應龍熟綎才頗懼益兵守要害十五¶
　　日諸將克丁山銅鼔崖村遂直搗楠木山羊簡臺¶
　　三峒峒絶險賊將穆照等衆數萬連營諸將憚之¶
　　綎分兵攻其三面大戰於李漢壩生擒其魁餘賊¶
　　奔入峒乘勢直搗峒前焚之賊多死盡克三峒擒¶
　　穆照及賊魁吳尚華是日綎督戰左持金右挺劍¶
　　大呼曰用命者賞不用命者齒劍鬬死者四十人¶
　　遂大㨗三月應龍乃遣子朝棟惟棟及其黨楊珠¶
<pb:KR2k0056_WYG_023-55a>¶
　　統鋭卒數萬由松坎漁渡羅古池三道並進綎伏¶
　　萬人羅古待松坎賊以萬人伏營外待漁渡賊而¶
　　别以一軍䇿應賊果至伏盡起綎率部下轉戰斬¶
　　首數百追奔五十里朝棟潰圍走幾為我師獲應¶
　　龍憚綎威名意首挫其鋒屬朝棟悉勁兵間道相¶
　　角曰爾破綦江馳南川盡焚積聚餘無能為也及¶
　　朝棟敗益膽落聚守石虎關綎亦掘塹守初綎聞¶
　　征播命逗遛多設難要朝廷言官交劾綎議調南¶
<pb:KR2k0056_WYG_023-55b>¶
　　京右府僉書綎至是聞之即辭任李化龍以平播¶
　　非綎不可固留之力薦於朝綎乃復受事遂進克¶
　　石虎關㧞賊滴淚三坡瓦窑坪諸隘直抵婁山關¶
　　婁山萬峯插天叢箐中一徑纔數尺賊設木關十¶
　　三座排柵置深坑百險俱備綎分竒兵為左右路¶
　　間道趨關後而自督大軍仰攻奪其關追至永安¶
　　莊兩路軍亦㑹時三月二十九日也綎老將持重¶
　　慮賊衝突聨諸營一據婁山關為老營一據白石¶
<pb:KR2k0056_WYG_023-56a>¶
　　口為腰營一據永安莊為前營都指揮王芬者勇¶
　　而寡謀每戰輙請為前鋒連勝有輕敵心獨營松¶
　　門埡之衝距大營數里賊方有烏江之勝謀再奪¶
　　婁山適穆照遣人洩芬孤軍狀四月朔賊乃襲殺¶
　　芬守備陳天綱天全招討楊愈亦死失亡士卒二¶
　　千人綎聞急徃救部將周以德周敦吉夾攻賊始¶
　　大奔追至養馬城而還是日應龍幾被獲乃不敢¶
　　窺婁山綎懲前失劄近關堅壁且請濟師踰十餘¶
<pb:KR2k0056_WYG_023-56b>¶
　　日克後水囤營於冠子山尋會馬孔英壁海龍囤¶
　　下孔英道南川獨險遠去應龍海龍囤六七百里¶
　　未至重慶時推官高折枝監紀軍事請獨當一面¶
　　乃與叅將周國柱先以石柱宣撫馬千乘兵破賊¶
　　金筑復督酉陽宣撫冉馭龍敗賊於官壩時賊既¶
　　破龍泉方移師攻婺川聞敗乃遁及孔英至軍平¶
　　茶邑梅兵亦集軍容甚壯先師期一日入真州用¶
　　土官鄭葵路麟為鄉導别遣邉兵千扼明月關諸¶
<pb:KR2k0056_WYG_023-57a>¶
　　軍鼓行前進破四寨攻赤崖抵清水坪封寜關悉¶
　　破賊營十數逼桑木關關内民降者日千計折枝¶
　　結三大寨處之禁殺掠降者日衆賊益孤關為賊¶
　　要害山險箐深賊憑高據守三月初八日乃令千¶
　　乘馭龍出關左右國柱搗其中賊用標槍藥矢鋭¶
　　甚官軍殊死戰奪其關逐北至風坎關賊復大敗¶
　　連破九杵黒水諸關苦竹羊崖銅鼓諸寨國柱攻¶
　　金子壩無一人疑有伏焚空寨十九嚴兵以待賊¶
<pb:KR2k0056_WYG_023-57b>¶
　　果哭出擊敗之孔英乃留王之翰兵守白玉臺衛¶
　　餉道平茶邑梅兵守桑木關而親提大軍進營金¶
　　子壩應龍聞桑木關破大懼遣弟世龍及楊珠以¶
　　鋭卒刼之翰營之翰走殺餉兵無筭平茶兵來援¶
　　賊始退孔英還擊世龍復不勝歩卒發火箭禆將¶
　　劉勝復奮擊賊乃奔官軍進朗山口由朗山進䝉¶
　　子橋深箐蓊翳賊處處設伏悉𠞰平之應龍遣其¶
　　黨詐降謀為内應折枝盡斬之伏以待賊果夜刼¶
<pb:KR2k0056_WYG_023-58a>¶
　　營伏發賊驚潰追奔至髙坪已奪賊養馬城直抵¶
　　海龍第二關下賊守兵益多孔英軍已深入而諸¶
　　道未有至者酉陽延綏兵皆退賊躡殺官兵六十¶
　　人居數日劉綎兵至乃合兵連克龍爪海雲諸囤¶
　　壓海龍囤而壘初總督李化龍刻師期諸將莫利¶
　　先入孔英所將邉卒及諸土兵皆獷悍監紀折枝¶
　　勇而有謀故師獨先入道至囤前吳廣出合江屯¶
　　二郎壩大行招徠賊驍將郭通緒者迎戰將士襲¶
<pb:KR2k0056_WYG_023-58b>¶
　　走之陶洪安村羅村三寨土官各出降他部來歸¶
　　者數萬廣擇其壯者從軍通緒扼穿崖囤廣督土¶
　　漢軍擊破之劉綎馬孔英已入播廣猶頓二郎總¶
　　督李化龍趣之乃議分四哨進攻崖門别遣奢世¶
　　續等督夷兵二千扼桑木埡諸要害以防饟道諸¶
　　將連破數囤進營母豬塘應龍令通緒盡發關外¶
　　兵拒敵廣伏砲手五百於磨槍埡外南岡下而遣¶
　　禆將趙應科挑戰埡兩山相夾中甚隘通緒横槊¶
<pb:KR2k0056_WYG_023-59a>¶
　　衝應科科佯北通緒追出埡遇伏急旋馬中砲墜¶
　　方躍上他馬伏兵攢刺之殪餘賊大奔官軍逐北¶
　　賊盡降遂薄崖門徑小止容一騎賊衆萬餘出關¶
　　拒戰曹希彬懸賞千金士攀崖競進追至第四關¶
　　關上男女盡哭於是賊黨自殺其魁羅進恩率萬¶
　　餘人出降其第一關猶拒不下廣乘夜疾進奪其¶
　　關關内民争獻牛酒時李應祥陳璘猶在關外廣¶
　　合希彬軍連戰一碗水土崖分水關皆㨗遂進營¶
<pb:KR2k0056_WYG_023-59b>¶
　　水牛塘應龍知廣軍孤深入謀欲襲之乃遣人詐¶
　　降廣測其詐堅壁以待應龍擁衆三萬直衝大營¶
　　諸將殊死戰會他將來援師乃退廣遂進壁海龍¶
　　囤童元鎮督永順泗城鎮雄諸土軍由烏江初元¶
　　鎮先駐銅仁憚應龍久不進屢趣乃行時劉綎吳¶
　　廣諸軍已進羣賊議分兵守其叅謀孫時泰曰分¶
　　兵則力薄乘官軍未集先破其弱者餘自退矣應¶
　　龍善之聞元鎮將抵烏江應龍曰此易與耳縱之¶
<pb:KR2k0056_WYG_023-60a>¶
　　渡江密以計取監軍楊寅秋言烏江去播不逺宜¶
　　俟諸道深入恊力齊驅元鎮不從於是永順兵先¶
　　奪烏江賊遣千餘人沿江呌罵以誘之諸軍既濟¶
　　復奪老軍關前哨叅將謝崇爵乘勢督泗城及水¶
　　西兵再㧞河渡關三月望賊以步騎數千先衝水¶
　　西軍軍中驅象出戰賊多傷俄駕象者斃象反走¶
　　擲火噐者又誤擊已營陣亂泗城兵先走崇爵亦¶
　　走争浮橋橋斷殺溺死者數千人河渡既敗烏江¶
<pb:KR2k0056_WYG_023-60b>¶
　　軍相去六十里猶未知明日叅將楊顯發永順兵¶
　　三百出哨道遇賊數萬咸為水西裝永順兵不疑¶
　　與盟誓賊掩殺三百人亦襲其裝直趨烏江烏江¶
　　軍信為水西永順兵不設備遂為賊所破争先渡¶
　　江賊先斷浮橋數千人皆溺死顯及二子與焉元¶
　　鎮所部三萬人不存什一將校止崇爵等三人江¶
　　水為不流貴陽聞警居民盡避入城遠近震動化¶
　　龍用上方劍斬崇爵益徵兵檄鎮雄土官隴澄邀¶
<pb:KR2k0056_WYG_023-61a>¶
　　賊歸路隴澄者即安堯臣水西安疆臣弟也軍不¶
　　與元鎮合獨全當事頗疑其通賊寅秋以鎮雄去¶
　　播止二日令搗巢立効澄許之河渡未敗時澄已¶
　　遣歩將劉岳王嘉猷攻㧞苦竹關及半壩嶺既敗¶
　　二將移新站賊伏兵大水田别以五千人來襲敗¶
　　還嘉猷乃揚聲搗大水田而潛以一軍敗大夫關¶
　　直抵馬坎斷賊歸路與疆臣合賊遂遁會都指揮¶
　　徐成將兵至合岑紹勲兵冉克河渡關賊將張守¶
<pb:KR2k0056_WYG_023-61b>¶
　　欽袁五受據長箐萬丈林永順兵擊破之生擒守¶
　　欽攻清潭洞復擒五受會朝議責元鎮敗狀逮下¶
　　獄令李應祥并將其軍應祥由興隆入受事於二¶
　　月下旬副將陳寅等已連克數囤拒賊四牌高囤¶
　　下别遣兵從間道直搗龍水囤他將蔡兆吉又自¶
　　乾坪抵箐岡過四牌賊首謝朝俸營其地四面峭¶
　　壁深箐賊從高鼔譟官軍殊死戰俘朝俸妻子乘¶
　　勢抵河畔㑹烏江敗書聞歛兵不進者旬日應祥¶
<pb:KR2k0056_WYG_023-62a>¶
　　已受任趣諸將急渡寅等乃取他道渡河而潛為¶
　　浮橋以濟師諸軍既渡賊失險乞降者相繼應祥¶
　　悉受之賊所恃黄灘一關壁立衆死守㑹賊徒石¶
　　勝俸等率萬餘人降告曰去黄灘三十里有三關¶
　　入播門户額森襲破之則黄灘孤難守應祥然其¶
　　計令偕陳寅率精卒四千夜抵關下勝俸以數十¶
　　騎誘開前門盡殱其戍卒黄灘賊懼益増兵固守¶
　　寅督諸將渡河攻關前勝俸由墳林暗渡襲關後¶
<pb:KR2k0056_WYG_023-62b>¶
　　賊乃大敗應祥遂直抵海龍囤陳璘由偏橋進軍¶
　　次白泥應龍子朝棟率賊二萬渡烏江迎戰璘前¶
　　禦之而分兩翼躡其後賊少挫追奔至龍溪山賊¶
　　合四牌賊共拒璘四牌在江外與江内七牌皆五¶
　　司遺種九股惡苖素助賊璘廣招撫乃進軍龍溪¶
　　諜報有伏令㳺擊陳䇿以火噐擊之賊據險矢石¶
　　雨下璘先登斬小校退者以狥把總吳應龍等陷¶
　　陣賊大潰退拒四牌保兒囤璘遣二禆將逼之中¶
<pb:KR2k0056_WYG_023-63a>¶
　　伏璘募死士從應龍等奮擊賊復潰奔據囤巔夜¶
　　由後遁黎明追及於袁家渡賊復敗悉渡江遁四¶
　　牌之賊遂盡三月望諸軍為浮橋渡江知賊將張¶
　　佑謝朝俸等營七牌野豬山璘即夜發抵苦練坪¶
　　前鋒與戰後軍至夾擊之賊敗逃深箐官軍遂入¶
　　苦菜關會童元鎮烏江師敗璘大懼請退師李化¶
　　龍不可璘乃進營楠木橋次湄潭賊悉聚青蛇長¶
　　坎瑪瑙保子四囤地皆險絶而青蛇尤甚璘議同¶
<pb:KR2k0056_WYG_023-63b>¶
　　日攻則兵力弱止攻一囤則三囤相助乃先攻三¶
　　囤次及青蛇良玭師亦來會令伏囤後别以一軍¶
　　守板角關防賊逸璘督諸將力攻三日賊死傷無¶
　　算三囤遂下青蛇四面陡絶璘圍其三面購死士¶
　　從瑪瑙附葛至山背舉砲賊惶駭諸軍進攻焚其¶
　　茅屋賊退入囤内木石交下將士冐死上燬大栅¶
　　二重前後擊之賊大敗七牌之賊亦盡時四月十¶
　　三日也乃分兵六道攻克大小三渡關乘勝抵海¶
<pb:KR2k0056_WYG_023-64a>¶
　　龍囤海龍囤者賊所倚天險飛鳥騰猿不能踰者¶
　　及諸路兵俱集囤下賊見勢急父子相抱哭上囤¶
　　死守每路投降文緩我師化龍檄賊詭降即斬使¶
　　焚書無為所紿虞綎與應龍舊檄無通賊綎械其¶
　　人自明賊詭令婦人於囤上拜表痛哭云田氏且¶
　　降詐為應龍仰藥死報吳廣廣輕信按兵不動已¶
　　覘知田氏詐降緩攻而所云應龍死乃川兵攻囤¶
　　以火砲擊死所謂楊珠也珠驍勇善戰既死賊痛¶
<pb:KR2k0056_WYG_023-64b>¶
　　如失左右手廣覺詐益列兵協攻燒二關奪三山¶
　　絶賊樵汲五月十八日始築長圍化龍令諸將分¶
　　日迭攻安疆臣攻囤後受賊重賄多與通且潛以¶
　　火藥貽賊故賊不備其後陳璘知之與監軍者謀¶
　　令疆臣退一舍璘移其處置鐡牌百餘距囤丈許¶
　　賊强弩無所施又為箛板於柵前賊每夜出刼為¶
　　釘傷不敢復出會化龍聞父䘮詔以墨縗視事化¶
　　龍跣而草檄益治軍時天苦雨將士馳淖中苦戰¶
<pb:KR2k0056_WYG_023-65a>¶
　　六月四日天忽開朗五日劉綎身先士卒進克土¶
　　月二城應龍益廹夜散數千金募死士拒戰諸苖¶
　　皆駭散無應者起提刀自廵壘見四面火光燭天¶
　　徬徨長嘆泣與妻子曰吾不能復顧若矣六日陳¶
　　璘與吳廣當進兵璘夜四鼔銜枚上賊鼾睡斬其¶
　　守關者樹白幟鳴砲賊大驚潰散廣兵亦至應龍¶
　　倉皇同愛妾二闔室縊且自焚廣獲其子朝棟及¶
　　妾田雌鳳急覔屍出焰中廣中火毒失聲幾絶頃¶
<pb:KR2k0056_WYG_023-65b>¶
　　而蘇自出師至滅賊百十有四日總督李化龍露¶
　　布以聞○七月詔偏沅廵撫江鐸墨縗討皮林苖¶
　　川湖貴廣西督撫督兵恊擊○十二月庚辰督撫¶
　　李化龍郭子章江鐸俘楊朝棟等獻於闕下丙寅¶
　　上御樓受之羣臣稱賀命磔楊朝棟等於西市釋¶
　　宋承恩¶
　　二十九年正月壬子朔頒平播詔於天下甲子廵¶
　　撫郭子章如鎮遠㑹楚師粤師恊剿皮林○三月¶
<pb:KR2k0056_WYG_023-66a>¶
　　指揮使李楷剿皮林苖平之皮林苖吳國佐少入¶
　　學為永從縣生員驕黠有大志居恒徃來洪州草¶
　　坪等寨相度形勢自為皮林與九股接壤山川險¶
　　奥可因之成大事於是帥皮林諸苖反自稱天皇¶
　　上將有石纂太者亦自稱太保始播發難時皮林¶
　　嘗助逆至是播滅乃結聨他寨搆營陣攻破永從¶
　　縣燬城郭廬舍殺守備陳世忠等刼獄囚而去沅¶
　　撫江鐸亷指揮李楷智勇請授楷征剿事㑹楷征¶
<pb:KR2k0056_WYG_023-66b>¶
　　播還自謂當便道掃除不煩專兵至是先遣他總¶
　　兵進剿地險不得入且所遇潘老諸酋引衆萬餘¶
　　盡為牛首陣當者多傷楷嘗探苖洞得其根株從¶
　　叢箐中取道道僅尺餘旁臨溪不測歩騎相持如¶
　　是者數十里苖又斷溝畫塹布以竹簽楷所在塡¶
　　接使壯士鄉導逐步㧞簽而後行乃先擣潘老寨¶
　　奪其險隘遂進擊賴洞岑朝二寨斬酋楊滿金首¶
　　生獲龍貴才吳寅龍諸渠膠至軍門轉攻六背山¶
<pb:KR2k0056_WYG_023-67a>¶
　　斬酋革海艮等三十八級連破洪州草壇斬獲首¶
　　虜及婦女牛羊無算乃進逼時洞時洞者國佐所¶
　　據寨也然國佐已竄去楷分遣偏將由他洞入而¶
　　自與逰擊董獻䇿沈𢎞猷當其險者曰甘坤即俗¶
　　名銅關鐡寨破之而入窮追至赤沙高茶生獲國¶
　　佐及石纂太金董四吳海等斬首五百八十二級¶
　　諸洞悉平¶
　　三十四年廵撫郭子章奏討東西二路及水銀山¶
<pb:KR2k0056_WYG_023-67b>¶
　　苖盡平之東西二路苖名曰仲家者盤踞貴龍平¶
　　新之間為諸苖領䄂在水銀山介於銅仁思石者¶
　　曰山苖紅苖之羽翼也窺黔自平播後財力殫竭¶
　　有輕漢心經年剽掠無虚日三十三年六月子章¶
　　乃命總兵陳璘叅政洪澄源率官軍五千益以土¶
　　兵五千攻水銀山監軍布政使趙健率宣慰土兵¶
　　萬人使逰擊劉岳等督之攻西路苖皆九十餘日¶
　　而克二㓂既平至是乃専命總兵陳璘率漢土兵¶
<pb:KR2k0056_WYG_023-68a>¶
　　五千移營新添進攻東路苗不一月復克其六箐¶
　　斬獲賊首吳老喬阿倫阿皆等諸苗盡平¶
　　三十五年三月丙寅四川追永寜司印擒奢世續¶
　　餘黨燒普市摩尼¶
　　三十七年紅苖陷印江縣典史邵士元死之¶
　　四十年邛水司土目彭必信不法誅之邛水土舍¶
　　楊光春行邛水長官事老而貪頭目彭必信為之¶
　　聚歛民怨甚逃諸梁上巴野六甫鬼計諸苖寨叅¶
<pb:KR2k0056_WYG_023-68b>¶
　　議以上皆議請免春改土為流議未行春與必信¶
　　單騎遍馳所部莊寨紿言漢兵剿夷民當歛金贖¶
　　夷民死凡三十六莊七十二寨合得金五百兩兩¶
　　人分其金都御史何起鳴詗知之下都清道逮光¶
　　春繫獄瘐死不及必信於是用漢經歴劉試到邛¶
　　水管事立青頗茨瓦四哨每四户擇壯兵一人邛¶
　　水四百户户不下二百人出為兵凡不為兵者佐¶
　　糗糧三斗魚鹽月人一觔有八兩皆廪食餘税而¶
<pb:KR2k0056_WYG_023-69a>¶
　　簡土吏何文奎等掌四哨别選精兵五十二人立¶
　　營居中禆將徐軻廵徼之未幾必信乃密誘諸苖¶
　　謂新法不善不利苖請十五洞洞長約為我治裝¶
　　我當愬之朝以復舊例洞長唯唯乃議每洞出裝¶
　　銀三兩合得四十五兩走長安上書謂巴野梁上¶
　　六逋鬼計諸寨酋長喬鵝苗女喬苗柴虎苗高艮¶
　　等數百人阻水為亂樹旗幟鼓角攻七十餘寨殺¶
　　男婦五百人而指揮使陶啟忠不之問也反索土¶
<pb:KR2k0056_WYG_023-69b>¶
　　吏楊光春錢而殺之改舊例用新法欲求苗不反¶
　　難矣書上不省然而必信意自得歸謁知府王一¶
　　麟意揚揚一麟叱縳之送司獄乃檄召諸苗以為¶
　　必信所奏喬鵝事此在萬厯初孰與今日今日若¶
　　等苐不利漢吏耳乃假此為恢復計有國法在不¶
　　便思若等所患苦或以兵餉戸賦米三斗過甚府¶
　　能為若等寛之故事本司歲給白蟲舖米每洞月¶
　　八斗凡一百五十石他於平溪驛剩餘徵二十二¶
<pb:KR2k0056_WYG_023-70a>¶
　　兩此皆可足餉今已後毋苦諸洞諸洞皆叩頭稱¶
　　便乃坐信誣妄誅之而新法竟行¶
　　四十四年定番州仲苗作亂廵撫張鶴鳴親督兵¶
　　入其巢圍之於猱平堡克之諸賊悉平¶
　　四十七年清平興隆平越諸苗賊出刼官道廵撫¶
　　李橒發兵勦之¶
　　四十八年藺州土司奢崇明叛陷四川重慶府遂¶
　　陷遵義府¶
<pb:KR2k0056_WYG_023-70b>¶
　　天啟元年二月宣慰司同知安邦彦詣廵撫李橒¶
　　請討奢崇明自效不許安邦彦者宣慰使安堯臣¶
　　族子堯臣死子位幼其母奢社輝崇明女弟代領¶
　　其衆邦彦遂專兵權㑹朝議徵西南兵援遼邦彦¶
　　素黠桀欲乘以起事詣橒請行橒諭止之歸益為¶
　　反謀橒累疏請増兵益餉中朝方急遼事置之不¶
　　問會橒被劾六疏乞休十月始得請以王三善代¶
　　而崇明已陷重慶遵義貴陽大震橒遂留視事時¶
<pb:KR2k0056_WYG_023-71a>¶
　　城中兵不及三千倉庫虛殫橒與廵按御史史永¶
　　安貸雲南湖廣銀四萬有竒募兵四千儲米二萬¶
　　石治戰守具而急遣總兵官張彦方都司許成名¶
　　黄運清監軍副使朱芹提學僉事劉錫鉉等援四¶
　　川戰屢㨗遂復遵義綏陽湄潭正安桐梓諸州縣¶
　　二年二月安邦彦叛圍貴陽城或傳奢崇明已陷¶
　　成都邦彦遂挾安位反自稱羅甸王四十八支及¶
　　他部頭目安邦俊陳其愚等蠭起相應烏撒土目¶
<pb:KR2k0056_WYG_023-71b>¶
　　安效良亦與通邦彦首襲畢節都司楊明廷固守¶
　　擊斬數百人效良助邦彦陷其城將士三千人俱¶
　　没賊遂分兵陷安順平壩效良亦西陷霑益而邦¶
　　彦自統水西軍及羅鬼苗仲數萬東渡六廣河直¶
　　趨貴陽别遣王倫等下甕安襲偏橋以斷援兵洪¶
　　邉土司宋萬化紏苗仲九股陷龍里李橒史永安¶
　　聞變急議城守會藩臬守令咸入覲而彦方鎮銅¶
　　仁運清駐遵義城中文武無幾人乃分兵為五令¶
<pb:KR2k0056_WYG_023-72a>¶
　　提學僉事劉錫鉉及叅議邵應禎都司劉嘉言副¶
　　總兵劉岳分禦四門橒自當北門之衝永安居譙¶
　　樓團街市兵防内變學官及諸生亦督民兵分堞¶
　　守賊至盡鋭攻北城橒迎戰敗之轉攻東門為錫¶
　　鉉所却持數日賊多死乃日夕分番馳突以疲官¶
　　兵城中出精卒哭賊賊驚却乃為三丈樓臨城用¶
　　婦人雞犬厭勝術橒永安烹彘雜斗米飯投飼雞¶
　　大而張虎豹皮於城樓以祓之乃得施砲石夜縋¶
<pb:KR2k0056_WYG_023-72b>¶
　　死士燒其樓賊盡死賊又作竹籠萬餘土壘之高¶
　　踰睥睨橒永安急撤大寺鐘樓建城上賊棄籠去¶
　　官軍出燒之數出城邀賊糧賊怒盡發城外塜遍¶
　　燒村寨又先後攻陷廣順州普定威清普安安南¶
　　諸衛貴陽西數千里盡為賊有初被圍彦方運清¶
　　來救敗賊於新添賊誘入龍里二將皆敗賊縱之¶
　　入城曰使耗女糧城中果大困川廣總督張我續¶
　　廵撫王三善擁兵不進橒永安連疏告急我續等¶
<pb:KR2k0056_WYG_023-73a>¶
　　卒不進會彦方等出戰頻得利賊退保宅溪橒永¶
　　安又遣禆將商士傑等共九千人分控威清新添¶
　　二衛且乞援兵賊謂城必㧞沿山為營柵隔内外¶
　　旬日始一攻輙敗去副總兵徐時逄叅將萬仲仁¶
　　來援遇賊甕城河食盡仲仁兵先逃賊乘虛撃之¶
　　軍盡潰諸將馬一龍白自强等殱焉援遂絶賊聞¶
　　三善將進兵益日夜攻架木高坡以瞰南城橒永¶
　　安募死士燔之火五日夜賊盡攻擊之術已登陴¶
<pb:KR2k0056_WYG_023-73b>¶
　　天將曙忽自退明日梯而登守城者止餓卒六人¶
　　荷戈强起賊纔殺一人倐驚退墜梯死者無算賊¶
　　大駭疑城中尚有精兵數萬云○十二月王三善¶
　　大破賊於龍里貴陽圍解自李橒史永安連章告¶
　　急趣三善赴援三善始駐沅州調集兵食已次鎮¶
　　逺再次平越遣知府朱家民乞兵四川兵未至不¶
　　敢進疏請便宜從事給空名部牒得隨才授任帝¶
　　悉可之至十二月朔知貴陽圍益困三善急召諸¶
<pb:KR2k0056_WYG_023-74a>¶
　　將曰事廹矣前則以戰死後則以法死夫死法與¶
　　死戰孰優尚何待也乃分兵為三副使何天麟等¶
　　從清水江進為右部僉事楊世賞等從都匀進為¶
　　左部自將二萬人與叅議向日升副總兵劉超叅¶
　　將楊明楷劉志敏孫元謨王建中都司陳嘉謨等¶
　　由中路當賊鋒一日抵新添又一日進母猪洞又¶
　　一日次新安是夜報賊至合營驚擾議退兵三善¶
　　手劍疾呼曰退即死此既而覘無賊乃命劉超為¶
<pb:KR2k0056_WYG_023-74b>¶
　　前部超三善同里人有智畧疾行抵龍頭營三善¶
　　身尾之相去不二里聞砲聲衆懼不欲前三善督¶
　　之既而劉超㨗音至初超兵遇賊却超下馬斬却¶
　　者二人而自揮刀斷賊標時賊首阿成驍甚超與¶
　　步兵張良俊直前斬其首賊披靡會大兵至齊進¶
　　奪龍里賊復大集乃大戰却之遂據龍里城衆議¶
　　休息三善曰我兵猝至賊無備此可以破竹而顧¶
　　却之何也遽䇿馬前進衆隨之自平越至此凡六¶
<pb:KR2k0056_WYG_023-75a>¶
　　日抵城下而邦彦已遁遂乘勝窮追至畢節舖賊¶
　　歩騎如雲皆自相蹂踐而追騎如牆並進斬獲無¶
　　算安邦俊戰死輜重山積時城守十月旦夕陷忽¶
　　賊兵奔潰如蟻喊聲雷震俄頃五騎衝鋒至城下¶
　　曰新撫至矣軍民大悦慶更生橒等迎入城三善¶
　　不許曰賊兵不遠軍心猶未定也我不可即安遂¶
　　營於南門外坡上大雪次日移營宅溪賊遠遁陸¶
　　廣河外居數日左右二部及湖廣廣西四川援兵¶
<pb:KR2k0056_WYG_023-75b>¶
　　先後至三善以二萬人破賊十萬有輕敵心且憂¶
　　乏食欲因糧於敵舉超為總兵官令渡陸廣趨大¶
　　方搗安位巢以世賞監之總兵官張彦方渡鴨池¶
　　搗安邦彦巢以天麟監之漢土兵各三萬别將都¶
　　司線補衮出黄沙渡尅期並進超等至陸廣連戰¶
　　皆㨗彦方部將秦民屏破賊五大寨諸將益輕敵¶
　　三年正月劉超渡陸廣賊薄之獨山土官蒙詔先¶
　　遁賊乘之官軍大敗超走免先鋒楊明楷被執諸¶
<pb:KR2k0056_WYG_023-76a>¶
　　將姚旺等三十六人殱焉賊遂攻破鴨池軍部將¶
　　覃𢎞化先逃諸營盡潰彦方保威清惟補袞軍獨¶
　　全諸苗見王師失利復蠭起土酋何中尉進據龍¶
　　里而邦彦使李阿二圍青巖斷定番餉道令宋萬¶
　　化吳楚漢為左右翼自將趨貴陽遠近大震三善¶
　　急遣逰擊祁繼祖等取龍里王建中劉志敏救青¶
　　巖繼祖燔上中下三牌及賊百五十寨建中亦燔¶
　　賊四十八莊龍里定番路皆通又夜遣建中繼祖¶
<pb:KR2k0056_WYG_023-76b>¶
　　搗楚漢八姑蕩燔莊寨二百餘薄而攻之賊溺死¶
　　無算萬化不知楚漢敗詐降三善佯許而令諸將¶
　　捲甲趨之萬化倉皇出戰被擒邦彦為奪氣群苖¶
　　復效順三善給黄幟俾樹營中邦彦望見不敢出¶
　　増兵守鴨池陸廣諸要害是時川撫朱爕元屢破¶
　　奢崇明兵崇明窮蹙投邦彦四川總理魯欽馳赴¶
　　貴陽𠞰擒何中尉彦方亦追賊鴨池而賊復乘間¶
　　陷普安時代總督張我續者為楊述中駐沅州畏¶
<pb:KR2k0056_WYG_023-77a>¶
　　賊朝命屢趣始移鎮遠三善議㑹師進討述中暨¶
　　諸將多持不可三善排羣議以進十月自將六萬¶
　　人渡烏江次黒石連敗賊斬前逃將覃𢎞化以狥¶
　　賊乃柵漆山日遣逰騎掠樵採者官軍食漸乏諸¶
　　將議退師三善怒曰汝曹欲退不如斬吾首詣賊¶
　　降諸軍廼不敢言三善募壯士逼漆山緋衣峩冠¶
　　肩輿張盖自督陣語將士曰戰不㨗此即吾致身¶
　　處也旁一山頗峻揮左軍據其巔賊倉皇㧞柵争¶
<pb:KR2k0056_WYG_023-77b>¶
　　山將士殊死戰賊大敗邦彦狼狽走三善渡渭河¶
　　降者相繼師抵大方入居安位第位偕母奢社輝¶
　　走火灼堡邦彦竄織金先所陷將楊明楷乃得還¶
　　位窘遣使詣述中請降述中令縳崇明父子自贖¶
　　三善責並獻邦彦徃返之間賊得為計三善以賊¶
　　方平議郡縣其地諸苗及土司咸惴恐益合於邦¶
　　彦三善先約四川總兵官李維新滅賊以餉乏辭¶
　　三善屯大方乆食盡述中不為援不得已議退師¶
<pb:KR2k0056_WYG_023-78a>¶
　　四年正月王師敗於内莊廵撫王三善死之三善¶
　　以糧盡焚大方廬舍而東賊躡之中軍叅將王建¶
　　中副總兵秦民屏戰殁官軍行且戰至内莊後軍¶
　　為賊所斷三善還救士卒多奔陳其愚者賊腹心¶
　　先詐降三善信之與籌兵事故軍中虛實賊無不¶
　　知及隨三善行遇賊其愚衝三善墜馬三善知有¶
　　變急解印綬付家人㧞刀自刎不殊群賊擁之去¶
　　罵不屈遂遇害同知梁師泰主事田景猷等四十¶
<pb:KR2k0056_WYG_023-78b>¶
　　餘人皆死賊拘監軍副使岳具仰以邀撫具仰馳¶
　　蠟書於外被殺事聞總督楊述中回籍聽勘○四¶
　　月起傅宗龍廵按貴州命右副都御史蔡復一代¶
　　楊述中總督貴州雲南湖廣軍務兼廵撫貴州賜¶
　　上方劍便宜從事時䘮亡之餘兵食盡絀斗米銀¶
　　八錢復一勞徠拊循人心乃定召集將吏申嚴紀¶
　　律遣總理魯欽等救凱里斬賊五百餘都勻凱里¶
　　土司者運道咽喉也邦彦結諸蠻困其城長官楊¶
<pb:KR2k0056_WYG_023-79a>¶
　　世蔚不能守復一遣魯欽及劉超救之㧞賊巖頭¶
　　寨遂移師克平茶已而邦彦盡驅玀鬼結四十營¶
　　於斑鳩灣結寨二十餘里分犯普定復一令魯欽¶
　　及總兵官黄鉞分道禦之欽率部將張雲鵬劉志¶
　　敏鄧玘等大敗賊汪家冲鉞及叅政陸夢龍副使¶
　　楊世賞亦大敗賊蔣義寨斬首千五百餘級搜山¶
　　復斬六百餘級尹伸守普定亦敗賊兵與大軍會¶
　　共剪水外逆苗邦彦大窘渡河西奔欽鉞督諸將¶
<pb:KR2k0056_WYG_023-79b>¶
　　窮追而夢龍等諸監司分駐三岔河岸為後勁前¶
　　鋒雲鵬玘等深入織金織金者邦彦巢也緣道皆¶
　　重關叠隘木石塞山徑將士用巨斧開之或攀藤¶
　　穿竇而入賊戰敗遁深箐斬首復千級窮搜不得¶
　　邦彦乃班師是役也焚賊巢數十獲牛馬甲仗無¶
　　算復一以隣境不恊討致賊未滅請勅四川出兵¶
　　遵義畢節抵水西雲南出兵霑益抵烏撒犄角平¶
　　賊帝悉可之因命廣西雲南四川諸郡隣貴州者¶
<pb:KR2k0056_WYG_023-80a>¶
　　悉聽復一節制傅宗龍擒陳其愚誅之其愚既陷¶
　　三善安居貴陽城為賊耳目宗龍戮諸市軍民大¶
　　快¶
　　五年正月魯欽等旋師渡河賊從後襲擊諸營盡¶
　　潰死者數千人時蔡復一為總督朱爕元亦以尚¶
　　書督四川湖廣陜西諸軍以故復一節制不行於¶
　　境外欽等深入四川雲南兵皆不至復一自劾因¶
　　論事權不專故敗廵按傅宗龍亦以為言廷議爕¶
<pb:KR2k0056_WYG_023-80b>¶
　　元督河道令復一專督五路師御史楊維垣獨言¶
　　爕元不可易請令兼復一任帝用維垣言解復一¶
　　任聽勘而以王瑊為右僉都御史廵撫貴州復一¶
　　俟代仍拮据兵事六月復一與宗龍計𠞰破烏粟¶
　　螺蝦長田及十五寨叛苗初自平越至興隆清平¶
　　二衛苗二百餘寨錯踞其間以長田之天保阿秧¶
　　為魁邦彦初叛即授二酋都督使通下六衛聲息¶
　　是年㓂石阡餘慶監軍按察使來斯行㗖阿秧使¶
<pb:KR2k0056_WYG_023-81a>¶
　　圖天保阿秧反以情告斯行乃誘斬阿秧議討天¶
　　保會以疾去復一令貴陽同知周鴻圖代為監軍¶
　　會阿秧弟阿賈與天保請兵邦彦復兄仇復一以¶
　　兵事屬鴻圖及魯欽而遣叅將楊明楷胡從儀等¶
　　佐之欽等三道進賊敗走大戰米墩山生擒天保¶
　　阿賈亦俘先後斬賊魁五十四人獲首功二千三¶
　　百五十級破焚一百七十四寨盛夏興師將士冐¶
　　暑雨衝嵐瘴積年劇㓂盡除土人謂二百年所未¶
<pb:KR2k0056_WYG_023-81b>¶
　　有復一既奏功未獲報十一月卒於平越軍中鴻¶
　　圖以功授平越知府¶
　　六年春三月安邦彦復大舉入㓂魯欽禦之楊家¶
　　海連戰數日賊夜半直逼欽壘將士逃竄欽遂目¶
　　刎諸營盡潰賊勢復張遂燒刦麻姑孫官堡苗仲¶
　　復助逆貴州三十里之外樵蘇不行城中大震廵¶
　　撫王瑊廵按傅宗龍遣周鴻圖胡從儀等先攻河¶
　　沙壩玀鬼盡俘之廣順定番青巖白納一𢃄苗蠻¶
<pb:KR2k0056_WYG_023-82a>¶
　　為之奪氣然後拒邦彦於趙官堡小戰二日大戰¶
　　二日所殺傷甚衆水内水外之賊奔走潰歸道路¶
　　復通○總督朱爕元以憂歸加偏沅廵撫閔夢得¶
　　總督控制五省○夏廵撫王瑊廵按傅宗龍遣兵¶
　　平都勻麻哈諸叛苖黔中四面皆苗而最狡猂者¶
　　無如勻哈安邦彦初叛圍龍里新添皆藉其衆至¶
　　是數出没剽掠清平新添地方餉道為梗平越知¶
　　府周鴻圖㑹同都司張雲鵬率兵攻擺沙大寨擺¶
<pb:KR2k0056_WYG_023-82b>¶
　　沙居寨之中距平越百餘里乘夜由間道掩襲破¶
　　之賊遁入箐其中米榖山積次日搜百里大山移¶
　　營牛塲箐攻甕岳等寨復攻都勻城西南仲賊八¶
　　路㑹兵入箐各有斬獲復攻江時户西高平養古¶
　　數十寨斬首二千餘級掃蕩二百餘里¶
　　七年春叅將楊明輝奉命宣諭安位令擒獻首惡¶
　　為安邦彦所殺¶
　　崇禎元年秋七月詔起朱爕元仍總督貴湖雲川¶
<pb:KR2k0056_WYG_023-83a>¶
　　廣五省軍務¶
　　二年八月總督朱爕元討安邦彦誅之先是三善¶
　　由陸廣入大方凡百七十里皆羅鬼巢窟前衝後¶
　　截已失地利爕元初議滇兵出霑益遏安効良應¶
　　援而别布兵天生橋尋甸等處以絶其走路蜀兵¶
　　臨畢節扼其交通四裔之路而别出龍塲巖後以¶
　　奪其險黔兵由普定渡思臘河徑趨邦彦巢而陸¶
　　廣鴨池擣其虛粤西出泗城分兵䇿應然後率大¶
<pb:KR2k0056_WYG_023-83b>¶
　　軍由遵義鼓行而前尋以憂去未及用總督閔夢¶
　　得繼之亦以貴州抵大方路險而賊惟恃畢節一¶
　　路外通用兵當自永寜始由永寜而普市而摩泥¶
　　而赤水百五十里皆坦途赤水有城郭可憑而守¶
　　宜結營於此而漸進漸廹為白巖為層臺為畢節¶
　　共二百里至大方然後以重兵扼之可一鼓擒也¶
　　亦不果用至是爕元至乃檄滇兵下烏撒蜀兵出¶
　　永寜畢節扼各路要害而親率大軍駐陸廣以逼¶
<pb:KR2k0056_WYG_023-84a>¶
　　大方時崇明號大梁王邦彦號四裔大長老其下¶
　　歹費阿鮓等各號元帥悉力趨水寜先犯赤水爕¶
　　元授意守將許成名佯敗引之深入度賊已抵永¶
　　寜分遣林兆鼎從三岔入王國楨從陸廣入劉養¶
　　鯤從遵義入邦彦分兵四應力不支羅乾象復以¶
　　竒兵繞出其背急擊之崇明邦彦皆被創斬其首¶
　　以獻○九月貴州四川雲南合兵進討水西餘黨¶
　　三年三月安位遣漢把左之賔等乞撫疏聞許之¶
<pb:KR2k0056_WYG_023-84b>¶
　　八年水西頭目卧這化沙争襲相搆各獻土地請¶
　　設流官總督朱爕元議設二十州分治其地各置¶
　　副將鎮守¶
　　十年三月化沙杓佐等復叛圍大方城副將方國¶
　　安誘斬化沙潰圍出○四月發兵進討尋撫定之¶
　　仍其舊不設州¶
　　十五年下衛苖仲復聚衆出刼官道屢發兵禦之¶
　　不能制○苖賊攻圍清平衛及黄平州叅將宋民¶
<pb:KR2k0056_WYG_023-85a>¶
　　倚擊定之¶
　　十六年四月開州仲賊叛陷州城知州黄嘉雋死¶
　　之○白蓮妖賊黄邦民聚衆反圍湄潭知縣吳邦¶
　　寜率民擊斬之¶
　¶
　¶
　¶
　¶
<pb:KR2k0056_WYG_023-85b>¶
　¶
　¶
　¶
　¶
　¶
　¶
　¶
　貴州通志卷二十三¶
