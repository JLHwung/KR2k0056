# -*- mode: mandoku-view; -*-
#+TITLE: 貴州通志
#+DATE: 2015-08-24 22:43:15.969262
#+PROPERTY: ID KR2k0056
#+PROPERTY: BASEEDITION WYG    
#+PROPERTY: JUAN 卷二十
<pb:KR2k0056_WYG_020-1a>¶
欽定四庫全書¶
　貴州通志卷二十¶
　秩官¶
　　名宦分部¶
　　貴陽府¶
　　元¶
　　張懷徳(東安人大徳間為知州值土官宋隆濟及/蛇節反攻貴州時承平久兵備廢弛衆心)¶
　　(&KR0837;&KR0837;懷徳募義勇合官軍殊死戰衆寡不敵被執/賊欲降之懷徳大罵不屈而死郡人表其戰地曰)¶
<pb:KR2k0056_WYG_020-1b>¶
　　(崇/節)¶
　　宋阿重(景陽之後為貴筑長官以叔宋隆濟結諸/夷為亂棄家朝京師陳其事宜大徳中為)¶
　　(順元同知宣慰使後加平章政事柱國順元侯/克服叛逆威著南裔卒追封貴國公諡忠宣)¶
　　伊喇薩納(䝉古人至大間為萬户乖西帶蠻阿滿/等入寇遣薩納調思播土兵并力討捕)¶
　　(聴其便宜行/事已而宼平)¶
　　何成禄(皇慶中為順元路儒學教授富文學飭容/止訓迪誠懇郡中人才勃興又嘗遷建學)¶
　　(舍而以故/址剏書院)¶
　　馮士啟(字夢弼許昌人為八番宣慰使令使裨/贊帷幄多著艮謨後官至禮部尚書)¶
<pb:KR2k0056_WYG_020-2a>¶
　　范　滙(至正間為順元宣慰司副使文學政/事聞於當時郡中紀載多其手翰)¶
　　廖志賢(至正間為宣慰司學教授啟迪/多方遠邇嚮風一時稱其善教)¶
　　明¶
　　宋　欽(阿重孫舊名蒙古岱元時以平寇保境功/授昭勇將軍八番順元等處宣慰使都元)¶
　　(帥加鎮國大將軍兼四川等處行中書省叅知政/事洪武初同靄翠歸附賜名欽授懷逺將軍世襲)¶
　　(宣慰/使)¶
　　汪　藻(内江人幼稱竒童成化間豋進士為兵/科給事中首劾王直王越開邊釁立西)¶
　　(厰章上乃罷厰出藻為程番知府夷民畏服嘗/拓郡城遷府治皆不煩民力定都勻兵變藻與)¶
<pb:KR2k0056_WYG_020-2b>¶
　　(有功/焉)¶
　　何　垕(新城人正徳間知程番府/弭盗安民人至今思之)¶
　　汪仲成(績溪人嘉靖間知程番府剔姦釐弊/絶苞苴修城池立保甲士民徳之)¶
　　龍翔霄(字潛之武陵人嘉靖間知程番府以禮讓/化俗歸泗城州流移之民正金石司擅殺)¶
　　(之罪徳威茂著尤肯急人之難鎮逺守袁成龍道/卒翔霄經紀其喪送選鄉思恩吏目髙守仁罷官)¶
　　(貧甚至鬻幼女為道里費翔霄/聞惻然贖以歸之其好義類此)¶
　　錢　䇿(浙江人進士萬厯間知程番府亷介明敏/剖決如神事上無筐篚之儀惟幧頭便靣)¶
　　(而已當事知其亷益重之因與時齟齬/不得行其志投劾去起太常寺少卿)¶
<pb:KR2k0056_WYG_020-3a>¶
　　朱茂時(秀水人崇禎間知貴陽府剛明果决摘/伏如神尤喜下士凡經奬㧞卒成令器)¶
　　楊以成(字太和雲南路南人以選貢為貴陽府通/判分署畢節衛論勞陞本府同知仍駐其)¶
　　(地天啟二年水藺搆亂以成潛具蠟書告變滇撫/𤼵兵來援賊圍衛城以成督滇兵與戰却之已而)¶
　　(賊兵大集勢不敵以成知事不濟令吏懷印乗夜/取徑路走貴州自以死守當賊鋒未幾城陷以成)¶
　　(投繯不死賊殺其家口擁以成及其弟以榮入營/以成乗隙又將賊中情形函竹附以榮復入滇告)¶
　　(變行至散納溪為賊所獲事洩以成不屈遂遇害/前後同死者共十五人事聞賜𦵏祭贈光祿卿廕)¶
　　(一子錦衣世襲並勅建/祠於其里春秋祭祀)¶
　　梁思泰(籍貫未詳貴陽府同知天啟三年督餉征/水西遇害事聞賜祭贈按察司僉事廕一)¶
<pb:KR2k0056_WYG_020-3b>¶
　　(子入監祀/忠烈祠)¶
　　王尊賢(閬中人性剛介博學能文嘉靖間貢至太/學時上好方士人莫敢言尊賢撰聖學要)¶
　　(義中和衍義上之及諌立東宫忤㫖下獄已而上/閲其書竒之謂輔臣曰布衣敢言當世事忠臣也)¶
　　(釋其獄授程畨推官有/異政致仕歸一貧如洗)¶
　　郭鳳儀(陜西人崇禎十五年任貴陽府推官分/駐龍里謹嚴防禦觀農課士方正亷隅)¶
　　王守仁(字伯安餘姚人𢎞治進士正徳元年戴銑/等劾劉瑾被逮守仁時為武選司主事上)¶
　　(疏争之瑾大怒杖闕下謫貴州龍塲驛丞至龍塲/學益進葺何陋軒君子亭自為記諸生從之遊始)¶
　　(知性命之學瑾誅後厯巡撫南贑擒/宸濠封新建伯諡文成從祀廟庭)¶
<pb:KR2k0056_WYG_020-4a>¶
　　李　順(洪武間前衛指揮有能名雅尚恬退常守/安平調度有方後致政歸開軒延儒文詞)¶
　　(煥𤼵優逰三十/餘年夀八十卒)¶
　　余　生(前衛人少好文雅善騎射有勇/畧累從征討自部卒至指揮)¶
　　洛　忠(貴州前衛指揮使𢎞治間征米魯之/亂竭力捍禦安南諸城賴以保全)¶
　　朱　暹(前衛千户少尚儒雅正統間副使李睿以/將才薦力避不就尚書王驥征思仁至金)¶
　　(沙江暹以利渉之䇿進&KR0185;用其言深器之班師/授武徳將軍署黄平所令肅政平兵民安堵)¶
　　胡朝棟(貴州衛千戸性戅直見義勇為崇禎間以/憤擊水西目把事被戮臨刑引頸就刅毫)¶
　　(無懼色士民至今寃之邑/人呉中蕃有𫝊載藝文志)¶
<pb:KR2k0056_WYG_020-4b>¶
　　宋　昻(襲宣慰使好學工文守亷持儉苗有弄兵/者昻必自咎於政不加誅責以故苗民輯)¶
　　(和又多收經史以崇文/教與其弟昱皆有詩名)¶
　　宋　昱(宣慰昻弟性頴敏好學能詩/操行端飭著有聫芳文集)¶
　　王應昌(嵊縣人舉人萬厯間知定畨州蒞任之初/修黌宫設書院置䘏𨼆局養濟院恵政頗)¶
　　(多/)¶
　　陳新第(長夀人崇禎十五年知定畨州禮士愛民/士民戴之丁亥春孫可望寇定畨新第誓)¶
　　(衆堅守並駐兵要害逆戰先後殺賊數百城破縊/死於署内馴鹿堂同時戰歿百五十餘人知名者)¶
　　(五十餘有王睿殉難紀尹/璉五忠烈合𫝊載州志)¶
<pb:KR2k0056_WYG_020-5a>¶
　　尹大任(陸凉州人任定番學正同新第守城城䧟/謂家人曰明倫堂西山也冠帶謝祖考徐)¶
　　(步北拜縊死於明倫堂左柱時訓導徐鑣州吏目/安紹祖廣順州吏目周齡六奉調守定畨城俱自)¶
　　(縊/死)¶
　　陶世顯(威逺衛守備趨定番同守城統右師敗賊/於土橋斬首百餘級生擒二十一人越四)¶
　　(日又與勇士簡成書更畨迭戰殺百餘賊以賊衆/師寡世顯血戰死成書歸守城以藥矢射中賊將)¶
　　(艾能竒後藥𤼵死城破成書/巷戰猶格殺數賊力盡死)¶
　　柏福兆(臨清人舉人崇禎間知廣順州撫字/有方建學宫設廩餼士民咸徳之)¶
　　黃嘉雋(鄞縣人貢生崇禎三年知開州建城垣編/里甲課士通商民甚徳之後土苖作亂䧟)¶
<pb:KR2k0056_WYG_020-5b>¶
　　(城罵賊觸堦死子近袞近扆殉焉/吏目聶禁亦同死士民哭祭三日)¶
　　賈　武(龍里指揮練達/有為兵政克舉)¶
　　井　孚(龍里衛鎮撫林寛之亂與呉得守城/盡節事聞贈千戸以子襲職恤其家)¶
　　王　信(龍里衛指揮僉事隨鎮逺侯顧興祖勦平/廣西栁州馬平縣賊陣亡郡人祠祀之)¶
　　呉　得(龍里千戸洪武三十年古州蠻林寛攻城/燒四門得謂鎮撫井孚曰我等為國守境)¶
　　(且父母在城不守既不忠又不孝也何用生為遂/馳賊軍殺數十人中毒弩死事聞太祖曰忠孝人)¶
　　(所難全呉得井孚臨難捐軀因忠顯孝/烈丈夫也贈指揮令世襲仍恤其家)¶
　　黃光中(江陵人舉人崇禎間知貴定縣/平易近物捐俸修城不煩民力)¶
<pb:KR2k0056_WYG_020-6a>¶
　　楊世桂(籍貫未詳新添教授古貌古心有學/有守却贄恤貧刻書造士多所成就)¶
　　王　璧(蔚州人新添衛鎮撫當開創之初/修城垣設衛署建倉厰諸務畢舉)¶
　　史　昻(正統間新添指揮練/達政治軍民悦服)¶
　　嚴　勝(新添指揮同知有才幹事闗民生/勇於擔荷每巡營屯威令肅然)¶
　　陳　忠(新城人永樂間討交趾松潘功陞新添指/揮同知素有謀畧善造鎗砲諸利器正統)¶
　　(間苗賊攻城偕其子/率衆堅守城賴以全)¶
　　栁國柱(武進士新添指揮天啟間值安賊圍城國/柱同推官李若楠率衆堅守城賴以全)¶
　　白尚文(新添世襲千户天啟二年水西叛圍省城/尚文率衆赴援遇賊於甕城橋力戰而死)¶
<pb:KR2k0056_WYG_020-6b>¶
　　(事聞加指揮同知/立祠於橋祀之)¶
　　安順府¶
　　晉¶
　　㸑　深(興古郡人楚令尹子文之後受姓班氏西/漢末食邑於㸑遂以為氏世為鎮蠻校尉)¶
　　(晉武帝時深為興古郡太守永嘉中與將軍姚岳/同破李雄咸和七年雄遣其弟夀及費黒攻朱提)¶
　　(郡太守董炳寧州刺史尹奉檄建寧太守霍彪及/深援之夀怒遂攻寧州破之奉彪炳皆降惟深與)¶
　　(謝恕始終為晉九年分寧州/置交州以深為交州刺史)¶
　　元¶
<pb:KR2k0056_WYG_020-7a>¶
　　趙將士(普定總管府通判立學安邊政平/訟理夷人畏服懷徳立碑祀之)¶
　　容　苴(大徳中授普定知府時蛇節宋隆濟等作/亂苴率衆禦之與其妻適姑宣力戎行遂)¶
　　(改府為路而以適/姑為總管佩虎符)¶
　　益　智(普山夷長有謀畧善安輯官至懐逺大將/軍曲靖宣慰使掌普安路總管府諸蠻服)¶
　　(其威信樹徳/政碑頌之)¶
　　金容刀(沙漠人以將軍守普定明/傅友徳克城容刀死之)¶
　　明¶
　　蕭　傑(郡人洪武初為十二營長/官子惠部落境内康乂)¶
<pb:KR2k0056_WYG_020-7b>¶
　　阿　窩(郡人洪武初率衆歸附授土/通判安輯人民一時稱能)¶
　　溫伯夀(普定人洪武初以才幹授西堡/副長官招撫夷民咸納欵誠)¶
　　孫　森(海陽人舉人天啟間知府時值安氏叛後/修城建學分甲定賦一切制作皆其經畫)¶
　　(亷介不阿為直指所誣事下督撫為/之申辨乃得白詔復其官竟引歸)¶
　　劉　肇(萊陽人景泰中知安順州宅心恵/愛治事端謹秩滿部民攀送盈道)¶
　　李騰芳(知安順州愛人下士政治修舉夷民素□/鷔抗賦芳化之乃就約束一如編氓舊志)¶
　　(不載籍貫職官中並遺其名又别/無可考姑仍之後夏祈等倣此)¶
　　夏　祈(知安順州鯾介/有守處事公平)¶
<pb:KR2k0056_WYG_020-8a>¶
　　彭　蠡(洪武間安順州同知/創制行政井井有條)¶
　　王　斌(普定衛指揮亷能公平蒞/政三十餘年始終如一)¶
　　王　銘(普定指揮同知征麓川戰/死賜祭進子泰官一級)¶
　　陳　忠(普定指揮驍勇過人從征麓/川攻擊舊大硬寨戰歿賜祭)¶
　　陶　英(普定百户從征廣西麓川東苖草塘四十/餘處累加指揮使成化間調征山都掌蠻)¶
　　(出哨遇伏力戰/死贈都指揮)¶
　　倪永夀(桃源人舉人鎮寧州知州和易清/簡教民力農巡行&KR0373;畆不憚勤勞)¶
　　黄　琳(鎮寕知州正已/率人向化者衆)¶
<pb:KR2k0056_WYG_020-8b>¶
　　蕭　顯(山海闗人成化間為給事中因言事忤㫖/謫鎮寧州同知顯至任政尚寛平暇則與)¶
　　(縉紳遊覽吟咏尋遷/衢州府同知終副使)¶
　　趙　貴(洪武間鎮寧州佐因俗成政撫/馭有方一切創建多貴之力)¶
　　李　新(茂州人安莊訓導講明理學以誨諸生捐/俸賑貧自甘淡泊九年秩滿諸生留之遂)¶
　　(附籍/永寧)¶
　　蕭伯辰(清江人洪武間任安荘衛經/厯有經濟才累官兵部侍郎)¶
　　李　斌(鳯陽人安荘衛指揮僉事簡綀有方/屏翰以立在任二十年上下宜之)¶
　　周　節(臨淮人安荘衛指揮僉/事持重有為尤善騎射)¶
<pb:KR2k0056_WYG_020-9a>¶
　　張　融(洪武初知永寧州創制之初殫/心經晝卓有規模民皆悦服)¶
　　葉　泰(荆州人宣徳間知永寧/州蒞政愷悌苗民咸化)¶
　　陳　佐(江西人宣徳間知永寧/州沉静端謹長於撫字)¶
　　段絲錦(嘉靖間知永寧州亷/幹有為民咸信服)¶
　　吳敦本(浮梁人隆慶間知永寧/州心存愛民毎有善政)¶
　　楊東明(平壩千户萬厯丁未仲賊刼掠沙作站東/明挺身禦敵賊暗伏壕外東明乗勝擊之)¶
　　(戰死/於壕)¶
　　張　琳(四川人正統間任威清衞/訓導誨廸有方士沐其教)¶
<pb:KR2k0056_WYG_020-9b>¶
　　車　輔(平壩人新興站百户𢎞治十一年征米賊/之亂輔率兵死拒後賊萬餘逼輔歸順輔)¶
　　(手刃七賊被箭而死是日/天晦提學毛科為之立𫝊)¶
　　羅　鼎(益陽人𢎞治間以貴州宣慰司訓導署威/清學正捐俸修學勤於啟迪絃誦為之一)¶
　　(振/)¶
　　楊　遵(威清指揮永樂間創城池立堡戍有功/於衛洪熙元年卒遣行人吕讓諭祭)¶
　　楊　芳(貴州衛人守備威清/米魯之亂有保障功)¶
　　平越府¶
　　宋¶
<pb:KR2k0056_WYG_020-10a>¶
　　宋　勝(郡人嘉定中授右武大/夫沿邊溪洞經畧使)¶
　　元¶
　　宋朝美(勝曽孫父提巴蠻都總管朝/美累官新添葛蠻安撫司)¶
　　明¶
　　范　鑛(富順人進士撫黔有政聲解/任後避亂於湄潭遂家焉)¶
　　劉冠南(廬陵人舉人萬厯間知府修黃湄餘/甕四州縣城興學字民為開創良守)¶
　　楊可陶(嘉定州人舉人萬厯二十九年任府同知/性嚴重果於任事時改設府州縣治修築)¶
　　(城堞闢水城建署道/橋勞勛最著陞知府)¶
<pb:KR2k0056_WYG_020-10b>¶
　　萬尚烈(南昌人舉人萬厯間知府遷/建學宫教習士類人文蔚起)¶
　　馮國正(江夏人舉人泰昌元年知府時安酋叛國/正與守道朱芹戮力守城間出鋭兵擊賊)¶
　　(圍乃觧以/亷愛著聲)¶
　　陳紹英(仁和人舉人崇禎間知府修城建/學有愛民實政民間立祠祀之)¶
　　鄭廷英(南川人以府同知署黃平州事值嵗大旱/廷英步行泣禱雨立應聴㫁明决民呼為)¶
　　(神君肖/象以祀)¶
　　方明棟(富順人舉人平越府同知天啟三年監軍/進討水西遇害事聞贈按察僉僉事廕一)¶
　　(子入監/賜祭)¶
<pb:KR2k0056_WYG_020-11a>¶
　　董邦昌(昆明人舉人崇禎間任平越同知多善政/值黒苗叛薄興隆城邦昌多方捍禦賴以)¶
　　(保全後陞/思恩知府)¶
　　王　衍(𢎞治間平越府訓導修學宫/置祭器啟迪有方士論韙之)¶
　　王　先(洪武間平越衛指揮僉/事智勇兼長苗蠻畏服)¶
　　奚國柱(平越衛指揮撫士卒以亷恵稱建西門水/城以便民汲退隠二十年貧無半厦僦屋)¶
　　(以/居)¶
　　李　福(定逺人洪武初為平越衛指揮同知相/形勢創建土城以資捍禦今為府城)¶
　　李　山(洪武初從軍累著戰功為宜興衛指揮同/知後以事降調平越衛僉事卒于官賜諭)¶
<pb:KR2k0056_WYG_020-11b>¶
　　(祭優恤/其家)¶
　　奚　得(平越衛百户驍勇無敵正統十四年苖亂/圍城得開門直入賊壘斬賊甚多賊觧圍)¶
　　(走得率二子宣宏追殺力戰而死幼子尚/在襁褓尚書王驥訪其家月給米䘏之)¶
　　曹進可(江津人舉人萬厯中任黄平知州當建設/初經理規制綱舉目張亷明慈恵不愧父)¶
　　(母/)¶
　　史應元(順天人舉人萬厯二十四年知黄平州秉/直不阿卒於官無以為殮民争&KR0608;之乃得)¶
　　(歸/櫬)¶
　　黃虞龍(廣東人舉人崇禎末年知清平縣時值苗/亂内撫字而外禦侮備極苦心後擢黄平)¶
<pb:KR2k0056_WYG_020-12a>¶
　　(州牧土賊藍二/攻䧟州城死之)¶
　　胡其仁(性純孝任黄平州指揮明崇禎壬午苗叛/圍城幾䧟仁挺身奮力擊傷數人賊衆遂)¶
　　(奔城獲保全士卒凋殘與同甘苦民/間鬻男女者捐資代贖善政多端)¶
　　周　興(字隆岡滁州人洪武間興隆衛指揮時初/設衛題請賜名上即其名字取名興隆規)¶
　　(制俱擘/畫盡善)¶
　　胡　質(洪武間興隆指揮修城築/池屯田撫士頗多勞績)¶
　　蕭　琳(永樂間興隆指揮以亷推舉/掌印亊重修衛城民不告勞)¶
　　權　安(正統間興隆指揮性/儉政勤嚴而不苛)¶
<pb:KR2k0056_WYG_020-12b>¶
　　狄　儁(成化間興隆指揮持己以亷馭/聚以寛修學開田頗著勞績)¶
　　余洪烈(興隆衛指揮萬厯辛酉城西狇狫苗叛/洪烈率兵勦濫泥溝破塘寨中鎗而死)¶
　　周　鑑(正統間興隆千户有勇謀遇寇至/出粟守城臨陣破賊武功表著)¶
　　王榮三(本浙江上虞人膂力過人洪武初從潁川/侯傅友徳克取普安曲靖攻大理屢建竒)¶
　　(功至鶴慶與敵對壘奮勇/陣亡世襲興隆衛百户)¶
　　張　朝(如皋人洪武初設黄平所朝自貴州衛/千户改任黃平軍政修舉境内帖然)¶
　　袁尚紀(江油人選貢萬厯間播平設餘慶縣以永/寧知州攝縣事捐俸建學敦教化以正人)¶
　　(心田立上中下三則/丁隨田辦邑人感之)¶
<pb:KR2k0056_WYG_020-13a>¶
　　韓任甫(瀘州人舉人萬厯間知餘慶縣政平訟簡/才長操潔留心學校毎暇輒召諸生講論)¶
　　(多所/𤼵明)¶
　　儲至謀(靖州人萬厯間知湄潭縣天啟元年藺州/奢寅叛土逆王倫從賊攻縣出戰屢敗城)¶
　　(垂䧟遂/自焚)¶
　國朝¶
　　杜　廣(諸暨縣人嵗貢生順治十五年知黄平州/當開創初撫字荒殘拮据六載心存仁恕)¶
　　(不事敲朴食惟脱粟衣皆布素毎有征徭集衆共/議必悦從而後行藹如父子以勞瘁卒於官黄民)¶
　　(為之罷市殮惟有布衣一襲醵/金備棺以其餘作&KR0608;櫬乃得歸)¶
<pb:KR2k0056_WYG_020-13b>¶
　　羅鳴序(漢陽舉人任麻哈牧雍正十三年署州印/值逆苗背叛烽烟告警鳴序身率士民捍)¶
　　(禦城池至四月二十七日苗賊擁至鳴序知孤城/難保預解所佩兩州印令家人潜賫赴省又將庫)¶
　　(金千餘擇地&KR0287;之俄而城䧟鳴序投繯死幕客陳/憲素有俠氣鳴序勸之去不忍獨生同時俱死事)¶
　　(定鳴序贈叅議賜𦵏祭廕一子入監憲/贈國子監學錄賜𦵏祭俱祀忠義祠)¶
　　都勻府¶
　　晉(五/代)¶
　　尹懷昌(郡人以雄傑為都勻長天福/五年率其屬十二部附於楚)¶
　　明¶
<pb:KR2k0056_WYG_020-14a>¶
　　凌文獻(遂安人𢎞治七年知府/創學立署規制始備)¶
　　杜　禮(豐城人𢎞治中繼文獻為/守興學平叛功在封疆)¶
　　趙　延(劍州人官生萬厯/間知府亷仁最著)¶
　　李時茂(乾州人天啟間知府重學校恤軍民值苗/仲倡逆圍城與民固守多所斬獲後卒於)¶
　　(官/)¶
　　李廣居(宜賓人都勻教授學問淵/博勤於訓誨士多興起)¶
　　許　衍(吉水人成化間都勻衛訓導學行/純茂克盡其職在任十五年致仕)¶
　　陳　原(定逺人都勻衛指揮偉丰儀饒材畧善謀/能斷民夷率服正統末苗寇圍城原罄家)¶
<pb:KR2k0056_WYG_020-14b>¶
　　(財以饗士/城賴以全)¶
　　李紹忠(貴州前衛人萬厯丁未武進士襲千户官/都清兵備中軍守備奉調征水西安邦彦)¶
　　(力戰死之事聞贈二級/襲陞二級後祀忠烈祠)¶
　　樊體坤(都勻衛指揮僉事值安邦彥叛調征大方/陣亡題叙曰負英雄之志探虎狼之穴從)¶
　　(祀忠/烈祠)¶
　　從　龍(安陸州人知麻哈州時民未知學龍聘/名碩士訓之俗為之變民立祠祀之)¶
　　張應期(號維屺鎮逺縣人明經清平衛教授天啟/間甕壩諸苗叛應期佐副將胡從儀屢出)¶
　　(奇計勦平之攝縣篆愛民課士政皆可紀/居鄉方正樂易貧約自甘有君子之稱)¶
<pb:KR2k0056_WYG_020-15a>¶
　　司　鐸(河南人清平指揮洪武二十四年開設/衛治創置公署築建城壘卓有能聲)¶
　　石　宣(夀光人洪武二十五年調清平指揮捐地/建學興賢育才讀書好禮亷公有威兵民)¶
　　(咸服事嫡母賈/生母韋以孝稱)¶
　　邵　鑑(清平衛指揮嘉靖初為迤西守備值芒部/土官隴夀被殺隴勝詐稱夀養子求襲蜀)¶
　　(撫王輒奏改流官已題覆旋報罷再設土官蠻猶/弗靖鑑乃奏叙瀘大壩為烏芒密邇芒夷出没必)¶
　　(往永寧乞添設參將一員挑選漢土官軍以資防/禦事下本兵行川貴撫巡議覆報可永寜設叅將)¶
　　(自鑑始時貴州初設科塲鑑/為督理區畫盡善至今頼之)¶
　　何　振(清江衛千户才毅勇果正統間香/爐山苗叛振親至其巢曉諭之)¶
<pb:KR2k0056_WYG_020-15b>¶
　　孟　杲(清平人宋吉國公八世孫也任副千户/忠義自負正統末以先鋒禦寇力戰死)¶
　　劉邦徴(籍貫未詳萬厯丁未任荔波知縣荔介黔/粤極邊内蠻外苗交訌為患凡之官者皆)¶
　　(坐府城不身厯其城徵甫入境曰叱馭九折豈異/人任乃視此為畏途也比至邑推誠撫諭諸蠻凡)¶
　　(有徵𤼵悉皆聽命請於上官置縣治於喇軫/村厯任數年羣蠻帖服百姓思之立祠以祀)¶
　　鎮逺府¶
　　明¶
　　顏　澤(江隂人永樂十一年初設鎮逺澤為知府/勤政恤民政滿民請留復任宣徳元年澤)¶
　　(遷建府治創署立學政/績居多厯官福建叅政)¶
<pb:KR2k0056_WYG_020-16a>¶
　　張　英(揚州人永樂間以御史出守鎮逺清/介有守政事修舉宣徳七年卒於官)¶
　　劉　善(泰安州人舉人正統元年知府多恵政才/學敏贍政教兼施公餘進諸生講論經史)¶
　　(竟日不倦/多所造就)¶
　　毛　鳳(嘉定州人進士授户部主事天順四年守/鎮逺亷介不茍平易近人七年卒於官)¶
　　王　敘(臨汾人監生成化七年知/府事神恤民俱有實政)¶
　　沈　熊(歸安人進士成化十五年知府孳孳為治/嘗遷學宫議建府署未幾憂去徐䖍繼之)¶
　　(一遵其/規畫云)¶
　　徐　䖍(揭陽人進士成化十六年知府/通逹政理遷學建府卓有成績)¶
<pb:KR2k0056_WYG_020-16b>¶
　　李　暠(汝寧人監生成化二十年/知府奉公持法以忠謹稱)¶
　　周　瑛(莆田人進士𢎞治初知府博學能文勤於/政事請建城置堡碩畫鑿鑿厯官四川布)¶
　　(政/使)¶
　　戴　仁(大理人舉人𢎞治間知府舊有羡税前守/多私之仁至盡裁革亦不暴於當道或勸)¶
　　(之上聞仁曰張已形人非吾心也考最晉松茂兵/備旋致政歸里不治第館賓於門設榻於屏自號)¶
　　(無懷先生卒之日家無餘/財郡守吴晟為之殯殮)¶
　　劉武臣(宜賓人進士正徳二年知府潔己愛民為/政不擾公事之暇親課諸生去後民為立)¶
　　(祠祀/之)¶
<pb:KR2k0056_WYG_020-17a>¶
　　羅　鳳(上元人進士嘉靖三年知府有善政能詩/鳳舊與周瑛善先後出守作懐周堂又建)¶
　　(徳禮堂後守/程㸅為之銘)¶
　　黃希英(莆田人進士嘉靖間知府善詩文興行教/化建紫陽書院於中和洞自為記遷長蘆)¶
　　(運使未/行卒)¶
　　廖　梯(莆田人進士嘉靖間知府清苦/自持常掃梧葉代薪秩滿致仕)¶
　　程　㸅(建昌人舉人嘉靖二十六年知府視官如/家視民如子才氣揮霍而詩文藻繢足潤)¶
　　(色之凡山川崖洞無不經品題者城垣衙署次第/修建續修志書尤詳核衛軍雷文七等欲鎮民幇)¶
　　(貼夫價呈楚撫按㸅具移詳辨議乃得寝至今守/為定制在任九年歸無餘貲居一樓兄子鬻其半)¶
<pb:KR2k0056_WYG_020-17b>¶
　　(作籬自障有詩/曰風雨半間樓)¶
　　阮宗道(大同人恩貢萬厯十九年知府/勤政恤民設立哨卡民頼以安)¶
　　張守讓(字懋功南海人舉人萬厯間知府時兵燹/之後民苦供億驛馬之累十室九空讓甫)¶
　　(下車首為調停百廢具舉捐俸糴榖贍士賑貧建/石橋以利往來備火器以防苗變建坊勵俗飭儉)¶
　　(維風善政不可悉舉/秩滿擢本省思仁道)¶
　　徐　璋(重慶人鎮逺府同知永樂十五年/建山川社稷郡厲等壇政有遺愛)¶
　　黃　鑑(新喻人正統間任鎮逺通判才/識俱優以禮義率民風俗丕振)¶
　　周仕達(鎮逺指揮天啟三年征水西/陣亡贈都督僉事祀忠烈祠)¶
<pb:KR2k0056_WYG_020-18a>¶
　　何　瑄(郡人先為鎮逺土知州後裁州改授土同/知為人沈毅剛果有逺識熟於事機正統)¶
　　(天順間麓川卭水諸苗相繼叛瑄領土兵協勦/屢建竒功子矼硟孫馴天衢先後俱登賢書)¶
　　何　騏(土同知成化中克服銅/鼓石羊等苗欽賞絹紗)¶
　　何　魯(土同知𢎞治初/出方畧平諸苗)¶
　　楊貽業(土通判居官勤慎嘗率兵應援㑹/省勦堵汪苗皆有功以詩文樂志)¶
　　楊　薰(土通判居官以清慎著捐地以廣學宫/輸材木以成府治其公爾忘私類如此)¶
　　楊載春(土推官欽之子也篤志好學𢎞治戊午舉/人襲推官屢征有功嘉靖四年加俸二級)¶
　　(授正六/品職事)¶
<pb:KR2k0056_WYG_020-18b>¶
　　劉以仁(臻洞司人安酋叛以守/備督兵援省力戰死之)¶
　　陳應正(字國啟雅州人舉人知鎮逺縣/清操自勵觧組歸行李蕭然)¶
　　李　珪(昆明人監生天順間知施秉縣/始遷縣治才識優長多所經理)¶
　　劉　宇(鈞州人進士成化三年以貴州巡按御史/降施秉縣典史適虎為民患宇牒城隍明)¶
　　(日兩虎相噬死患遂/息後起吏部侍郎)¶
　　許國柱(偏橋衛指揮天啟三年隨父攀/龍征水西死於戰壘祀忠烈祠)¶
　　朱　梓(淮安人萬厯十九年任天柱所吏目條議/建縣撫綏苗蠻二十五年陞知縣建學校)¶
　　(擴城垣清田賦編里甲立社學安哨堡/創市鎮百務具舉為設縣來賢令之冠)¶
<pb:KR2k0056_WYG_020-19a>¶
　　李紹道(清江人萬厯三十五年知天柱縣清静寧/謐不事紛更凡前令所經畫悉遵守勿改)¶
　　(民苗愛戴立祠/縣旁尸祝之)¶
　　韓可興(長葛人萬厯三十八年知天柱縣居官嚴/厲不輕笑語苗人聞風畏服四境無虞去)¶
　　(之日民立/祠祀之)¶
　　王　昌(富順人副榜萬厯四十六年知天柱縣政/事文章卓然可稱去之日士民肖像以祀)¶
　　趙　海(四川人天啟二年知天柱縣除陋規/革公費正斗斛繩吏胥以循良稱)¶
　　陳朝疏(烏撒人萬厯二十五年天柱教諭時初設/縣學中虚無人請於朱令擇童子俊秀者)¶
　　(二十九人給衣巾至學肄業又請撥靖州㑹同兩/學諸生三十人附於學以為表率多方鼓舞邑中)¶
<pb:KR2k0056_WYG_020-19b>¶
　　(人文振興自/朱陳二人始)¶
　國朝¶
　　卜世儼(上元人康熙甲辰武進士任鎮逺衛守備/甫半載吳三桂䧟貴州總督廿文焜至鎮)¶
　　(逺遇害城䧟儼自經死康熙二十四年巡撫/慕天顏請䘏贈都司僉書廕一子為衛千總)¶
　　思南府¶
　　宋¶
　　田佑恭(思南人字子禮有膽識為番部長政和間/被召入覲拜伏進退不類逺人帝嘉之建)¶
　　(炎初劇賊王闢等破歸州將㧞瞿塘奉調破賊保/安蜀境璽書加勞遷通侍大夫知思州軍事勲業)¶
<pb:KR2k0056_WYG_020-20a>¶
　　(最著子孫/世其官)¶
　　龎孫恭(為運使築思州婺川城因/山控扼建寨堡以備要害)¶
　　明¶
　　田仁智(思南宣慰使太祖平陳友諒仁智遣其都/事楊琛來納元所授宣慰誥太祖以其率)¶
　　(先歸附俾仍為宣慰使以三品/銀印給之並授琛為宣撫使)¶
　　陳　禮(泰和人進士永樂間知府時削宣慰田氏/初設郡治編戸立學諸務具舉開疆著績)¶
　　何　轍(四川人景泰間知府/興利除害頌聲洋溢)¶
　　王　南(長夀人成化間知府才智頴敏不撓於/物恤孤教士重葺府署學校民不知擾)¶
<pb:KR2k0056_WYG_020-20b>¶
　　金　爵(綿州人進士𢎞治間知府宅心仁恕祛積/弊革横征立五年四空之法以編徭民懷)¶
　　(其/恵)¶
　　羅　璞(吉水人舉人𢎞治間知府重建府/治興學校繕城垣至今人利賴之)¶
　　甯　閲(湯陰人舉人正徳間知府亷正剛直文武/兼資時蜀㓂逼境民間&KR0157;拏負貲竄入崖)¶
　　(穴閲亷知之慨然以死守自誓盡撤渡艇躬自巡/警嚴禁逃匿率民兵以禦之深溝重壘賊騎不得)¶
　　(闌入值鎮筸兵經過閲借其聲援建畫出竒/遂破賊遷運使去民皆扳轅涕泣不能舎)¶
　　周　舉(郯城人進士嘉靖間知府宅心正直剖决/如流獄無淹滯尤善作人毎召諸生講論)¶
　　(經藝多所𤼵明遷/雲南副使未任卒)¶
<pb:KR2k0056_WYG_020-21a>¶
　　葛　鴊(萬全人舉人嘉靖間為給事中出守思南/剛毅亷慎多積榖以備荒有疑獄禱於神)¶
　　(立決遷本/省副使)¶
　　李夢祥(監利人進士嘉靖中以虞衡郎中出守思/南鎮筸苗叛剽掠隣邑時郡無城垣祥至)¶
　　(乃建議創築期月/工完遂成保障)¶
　　楊　煦(進賢人舉人嘉靖間以南工部郎出守思/南時鎮筸苗叛煦多方禦之郡賴以全雖)¶
　　(兵戈中猶與諸生講學不/輟後掛吏議去士論惜之)¶
　　宛嘉祥(廬江人舉人嘉靖間知府繕城隍修學校/建公署提調木務更定馬政調停里甲莫)¶
　　(不井井治郡/六年稱能吏)¶
<pb:KR2k0056_WYG_020-21b>¶
　　李充善(長治人舉人嘉靖間知府性朗才練清操/可質鬼神修學葺城創養濟院禁私征清)¶
　　(寃抑定馬牌嚴保甲杜請謁肅吏胥時盛夏不雨/善禱輒應郊冇虎患善祝於神遂息以内艱歸士)¶
　　(民卧轍/以留)¶
　　田　稔(髙唐州人進士隆慶間知府心存愷/悌剔弊除奸吏畏民懷立祠祀之)¶
　　帥　機(字惟審臨川人隆慶戊辰進士萬厯九年/以南禮部郎知思南古道自持不諧於俗)¶
　　(而亷幹有能邃學問善吟咏尤/加意學校奬㧞士類多所成就)¶
　　陸從平(華亭人隆慶戊辰進士萬厯十五年知府/文學優贍吏事精敏約已化民修舉廢墜)¶
　　(懲積猾鋤强梗新府治立/條編貽利無窮士民徳之)¶
<pb:KR2k0056_WYG_020-22a>¶
　　溫可貞(廣東人舉人萬厯間任府同知亷潔/有守政多平恕秉公持法人不敢干)¶
　　李　悅(莆田人成化間思南教授文學宏肆尤/精於易以授諸生得其𫝊者咸有可觀)¶
　　趙　富(印江人思石營把總戊子張先璧叛將入/印富守秀寶闗報城中令居民速徙曰吾)¶
　　(以身代羣命矣於是守闗/拒賊援兵不繼被執死之)¶
　　朱凌霄(南海人舉人萬厯間/知安化縣卓有循聲)¶
　　萬應奎(南昌人舉人天啟間知安化縣值安賊圍/㑹城監軍進討遇害事聞贈光禄寺少卿)¶
　　(廕一子入/監賜祭)¶
　　周　文(山東人𢎞治間知印江縣清介愛人有治/劇才始建縣治制度恢宏不任威力吏民)¶
<pb:KR2k0056_WYG_020-22b>¶
　　(悦/服)¶
　　莫與京(廣西人舉人萬厯間知印江縣/公恕慈愛修舉廢墜時稱循良)¶
　　張　鎔(合州人舉人萬厯間知印江縣清亷仁恕/建學宫定規制卓有政聲邑人厯久猶頌)¶
　　(之/)¶
　　劉兆桂(閬中人萬厯間知印江縣有/文名撫民訓士曲盡勤懇)¶
　　史　諫(貴池人崇禎間知印江縣才/敏政寛審編丁糧尤著公平)¶
　　熊　价(眉州人𢎞治間知&KR0276;川縣公亷果斷/修縣治築城垣後以誣去輿論惜之)¶
　　王　緯(平彛人正徳間知&KR0276;川縣時土賊行刼逼/近縣治士民空城遁緯獨持印坐堂誓與)¶
<pb:KR2k0056_WYG_020-23a>¶
　　(城同存亡衆復歸協力/固守賊聞之亦引去)¶
　　欒　恕(山東人嘉靖間知&KR0276;川/縣修建學校有功於郡)¶
　　劉敏之(山東人嘉靖間知&KR0276;川/縣建學造士築城衛民)¶
　　石阡府¶
　　明¶
　　李　鑑(貴溪人進士永樂十一年首任知府創/制立法導民變俗九載秩滿遮留載道)¶
　　胡　信(廬陵人正統十二年知府政舉民和十三/年蜀後洞黒苗叛攻破府城信罵賊不絶)¶
　　(遇/害)¶
<pb:KR2k0056_WYG_020-23b>¶
　　楊　榮(青神人進士天順八年知府律已/嚴而待民恕興廢舉墜美政甚多)¶
　　余　志(建寧人進士成化十五年知府政績昭著/傳胡知府王烈女以崇節義作風鬼洞龍)¶
　　(洞辨以祛民惑是時陰雨彌月作䨧/霾文以訟之剛直之氣凜於冰霜)¶
　　祁　順(字致和東莞人進士為名儒陳獻章髙弟/成化十九年知府才敏學優多所題咏纂)¶
　　(郡志興學校/為名太守)¶
　　丁　㫤(字徳輝䝉化人進士𢎞治間知府建府治/儒學及公署倉驛咸新之嚴守衛賑貧乏)¶
　　(逃亡復業卒於官有烈風星殞之異囊無/餘貲衆&KR0608;之始得歸櫬著有公餘清咏)¶
　　任　儀(閬中人進士𢎞治十四年知府/賦均訟理普安兵變有轉餉功)¶
<pb:KR2k0056_WYG_020-24a>¶
　　施　震(平湖人進士正徳間知/府寛洪簡重綏戢苗民)¶
　　褚　松(華亭人舉人嘉靖十五年知府省夫馬抑/豪强課士濟貧以直道不容去部民如失)¶
　　(怙/恃)¶
　　朱　黼(安福人舉人嘉靖二十三年知府才幹/敏給庭無留牘濟嚴以寛士民戴之)¶
　　蕭立業(新喻人選貢嘉靖三十六年知府操守亷/静採大木餘千金不私諸已以建公宇創)¶
　　(城甃石薄歛蠲/征稱亷能太守)¶
　　王　管(江寧人官生嘉靖四十二年知府寛洪/簡易練達公平繼蕭守修城加堅固焉)¶
　　李　兖(餘姚人隆慶三年知府修葺城垣捍禦有/賴均丈民田糧差除減宿弊一清修有郡)¶
<pb:KR2k0056_WYG_020-24b>¶
　　(志今多/散失)¶
　　吳維京(孝豐人進士萬厯間知府亷/明有威振興士類物望甚隆)¶
　　鄭一信(恵安人進士萬厯間知府/為政持大體尤加意學校)¶
　　陸　郯(上海人官生萬厯間知府温厚和平愛民/如子捐俸購古今書籍貯尊經閣以訓士)¶
　　(厯久猶/頌之)¶
　　康　頮(字宜清泰和人進士永/樂間任推官多恵政)¶
　　鄭廷璋(瓊山人舉人嘉靖三十四年推官/持刑明允操守亷潔豪强屏迹)¶
　　李應期(鄞縣人萬厯間推官獄無寃滯囹/圄為之一空修學興文著有異政)¶
<pb:KR2k0056_WYG_020-25a>¶
　　呉　衡(揭陽人永樂十三年府教授盡/心課士兼富文學有建學記)¶
　　楊　彬(泰和人舉人正統五年府經厯勤於撫字/惠愛及民尋以憂歸民請留之服闋再任)¶
　　(九/年)¶
　　周　冕(南昌人宣徳間府照磨/文章政事聲聞一時)¶
　　凌秋鵬(昆明人貢生萬厯間知龍泉縣/時初設縣一切規制皆其創竪)¶
　　段宜標(雲南人舉人萬厯間知龍泉縣甫下車請/減浮賦民困立蘇移建縣治規畫有條)¶
　　李紹勲(建昌人貢生萬厯間知龍/泉縣始建學宫士風振起)¶
　　趙　譔(昆明人舉人崇禎間知龍泉縣政以肅成/不避强禦吏憚民懷擢御史後闖逆䧟京)¶
<pb:KR2k0056_WYG_020-25b>¶
　　(城死難/最烈)¶
　　思州府¶
　　元¶
　　黃原銘(思州人才智過人民夷親/附以薦任沿江安撫司)¶
　　明¶
　　田仁厚(元思州宣撫使至正二年明太祖時經畧/荆襄仁厚遣其屬林憲張思温來獻鎮逺)¶
　　(思州軍民二府并十縣三十四司命改宣撫使為/宣慰司仍守其地子洪正於洪武五年從征羣蠻)¶
　　(授中順大夫思州宣慰使子/孫世襲八年復授亞中大夫)¶
<pb:KR2k0056_WYG_020-26a>¶
　　劉　貴(思州人宣撫司同知明洪武初贊田氏/稱臣入貢五年以忠順授宣慰司同知)¶
　　黨宗仁(思州人洪武間以才/幹任宣慰司僉事)¶
　　崔彥俊(新建人進士永樂間知府時方草創撫綏/流亡編定糧差政教維新在任一十八年)¶
　　(纂修/府志)¶
　　賀　讓(衡陽人舉人宣徳初以瀘州守遷思州知/府撫馭有方民夷安堵致政歸臨行惟市)¶
　　(瀝青數石為身後計餘/無所攜今廟食思州)¶
　　王　常(馬湖人進士成化元年知府公/平勤敏修葺廢墜重建城垣)¶
　　張　介(内江人進士成化間知府老成諳/練修治郡學親為講究士習一新)¶
<pb:KR2k0056_WYG_020-26b>¶
　　李　概(豐城人舉人正徳間知府行政寛/大惟務綏懷時有枯榴復榮之異)¶
　　髙　節(上元人進士正徳九年知府勞來安/輯以經術訓士征苗寇有功擢叅政)¶
　　張　柱(涪州人進士正徳間知府性剛直禁止/&KR0075;邪作興士類重建學校士民感徳)¶
　　毛希源(太倉人官生嘉靖間知府力行化導禁暴/止邪民大輯睦嵗餘以疾乞歸士庶攀留)¶
　　(歌思/不已)¶
　　李允簡(融縣人舉人嘉靖間知府時銅仁苗出寇/倉卒不及備被執以行投崖而死事聞賜)¶
　　(祭𦵏贈按察司/副使廕一子)¶
　　符　仕(寧陵人舉人嘉靖間知府性剛果清介/值殘破之後築城垣以衛民恃為保障)¶
<pb:KR2k0056_WYG_020-27a>¶
　　蔡懋昭(字允徳上海人舉人萬厯初知府時改遷/府治城久玘人無固志昭經理修建撫輯)¶
　　(安定去後郡/人祠祀之)¶
　　李仕亨(銅梁人舉人萬厯間知府置/田贍士賑恤孤貧恵愛為多)¶
　　趙　建(劍州人萬厯間知府/撫勦苗賊多著勤勞)¶
　　胡　柟(洵陽人舉人萬厯間知府修城造士/勦苗有成績民建祠祀之二十餘所)¶
　　萬嗣達(九江人舉人天啟間知府/有恵政士民公舉崇祀)¶
　　檀　凱(永樂間通判洪熙元年秩當滿郡民詣闕/請留宣宗間而嘆曰貴州至北京甚逺民)¶
　　(䟦涉艱難求其復任必撫字有道/者遂遣還任予正五品俸以優之)¶
<pb:KR2k0056_WYG_020-27b>¶
　　唐　賢(蘭谿人永樂間推官/持身整潔刑政修明)¶
　　王　制(字宗明雲南舉人萬厯初推官/勤恤民隠督理均田人稱其平)¶
　　鄭　泰(平溪衛指揮使景/泰時禦苗有功)¶
　　銅仁府¶
　　明¶
　　田　載(北平人永樂十一年設府首任府亊草昧/之初結廬聽政招集遺氓次第開剏踰年)¶
　　(官署學宫規制粗備外馴/夷撩内撫瘡痍偹極苦心)¶
　　王　恕(長清人進士宣徳六年以編修出知銅仁/府時軍興財匱恕請罷礦塲内使巡塲御)¶
<pb:KR2k0056_WYG_020-28a>¶
　　(史及同知等官後因礦盡課無所出/復請罷金銀塲至今無採辦之苦)¶
　　張　隆(雲南臨安人監生天順間知府雅尚文教/日集諸生於庭而訓迪之士始知學自奉)¶
　　(甚約俸入所餘悉付外庫以代租税/之不能輸者以勞卒於官貧無以殮)¶
　　陽顯嘉(吉水人進士成化三年以工部員外郎擢/知府狷介有執持扶奬善類不事搏擊時)¶
　　(郡署燬於苗嘉捐俸營/建一切公用不以累民)¶
　　周　銓(興化人舉人成化間知府亷潔寛恕尤加/意士類課讀惟謹一時人才多所陶鑄以)¶
　　(學宫卑隘勸民輸地/拓而新之遂成壯觀)¶
　　堯　卿(安岳人進士成化間知府以恬静為政事/上之禮甚簡嘗曰剝民以求媚吾不為也)¶
<pb:KR2k0056_WYG_020-28b>¶
　　(民有爭訟出數語直/之立觧有刑措之風)¶
　　周汝瑞(長寧人舉人𢎞治中知/府興學撫叛民苗懷服)¶
　　徐紹先(蘄水人進士正徳五年知府時鎮筸苗作/亂先繕城堡備芻粟治器械募民間勇士)¶
　　(數百人教以技擊苗/聞而憚之不敢犯境)¶
　　李資坤(昆陽人舉人嘉靖間知府有恵政興學造/士始終不倦先是舊城狹民多居郭外恒)¶
　　(慮苗患坤相城北曠土可城召民入直為業即/以其直城之拓九百餘丈興大役而民不擾)¶
　　馳九垓(仁夀人舉人𢎞治間推官讞鞫多所平反/值洞苗倡亂不避險艱入其巢穴撫馭之)¶
　　(卒寢其變嵗饑請賑不待報而𤼵或難之/曰民旦夕急寧我無官不忍民無食也)¶
<pb:KR2k0056_WYG_020-29a>¶
　　勞周相(徳化人監生嘉靖十六年任推官先徳教/而後刑罰夷民有弗率委曲開諭使知向)¶
　　(化鮮罹/文網者)¶
　　唐宗正(靖州人舉人隆慶五年推官剛果明决摘/𤼵如神嘗奉檄度田躬行阡陌中按畆定)¶
　　(則不假手左/右賦税稱平)¶
　　趙　和(字達道鶴慶人正統間任銅仁訓導以師/道自勵丁内艱服闋改鐸建始上官奏留)¶
　　(之許還復丁外艱去將改選又乞還如初監/司皆稱曰先生後致仕歸諸生遮道泣送)¶
　　謝　寧(蒼谿人嘉靖二十七年銅仁訓導性惇朴/寡言笑諸生有過温諭之不悛峻詞切責)¶
　　(靡不愧悔課文考業俱有常程即/寒暑不少輟一時得士彬彬焉)¶
<pb:KR2k0056_WYG_020-29b>¶
　　裴坦鼒(靈山人監生正徳九年銅仁經厯鯁直勤/敏事事有條理䕶郡篆能攝吏胥裁里甲)¶
　　(鑿泮池建號舍/皆捐俸充之)¶
　　楊仕漢(景東人舉人萬厯間知銅/仁縣心存撫字卓有聲稱)¶
　　黃家林(汝寧人選貢天啟間知銅/仁縣愛民訓士誠心感人)¶
　　黎平府¶
　　梁¶
　　楊再思(據誠州稱刺史然有功於民/士人尸祝之宋追贈英恵侯)¶
　　宋¶
<pb:KR2k0056_WYG_020-30a>¶
　　向通扆(真宗咸平元年通扆以芙蓉硃砂二器馬/十匹水銀千兩入貢詔有司鑄印賜之大)¶
　　(中祥符初詔/加古州刺史)¶
　　明¶
　　黃　恭(上海人舉人正統中以刑曹郎出守贑州/尋調黎平崇尚實政惠治小民時苗亂逼)¶
　　(近郡城恭招募丁壯預儲糧糗定計討賊遂平/之招集流亡出俸賑饑九年滿去民咸思之)¶
　　楊　緯(大理人進士以户部郎出知黎平持身亷/慎黌宫就圮緯更新之考祀典廣生儒郡)¶
　　(中諸務釐然興舉任黎六/載治績最著擢山東叅政)¶
　　袁　盛(棗陽人進士成化間知府/政平訟息有刑措之風)¶
<pb:KR2k0056_WYG_020-30b>¶
　　張　綱(滁州人進士𢎞治間以御史出知黎平時/府署猥陋綱改拓之又市地以増學宫性)¶
　　(耿介政期必行然以愛民為/主去之日合郡如失怙恃)¶
　　張　愷(無錫人進士𢎞治間知府躬行/化導政務拊循擢兩淮運使)¶
　　余　桂(綿州人正徳二年知府果毅有/為多所興革未幾調守黄州)¶
　　祝　夀(厯城人進士正徳中由兩淮運同擢知黎/平剛正沉毅禁令整齊編置里甲民皆稱)¶
　　(便賢聲上聞/遷雲南叅政)¶
　　孫繼魯(字道夫雲南右衛人進士慷慨有大節嘉/靖間守衛輝以忤權璫被逮民攀號載道)¶
　　(緹騎捶之不肯去後事白調黎平守治郡三載體/察民隠罷里甲省繁苛清白之名著於海内擢湖)¶
<pb:KR2k0056_WYG_020-31a>¶
　　(廣提/學)¶
　　劉汝順(清江人舉人嘉靖間知府居官簡静奉法/循理苗人初不知學汝順請於學使㧞其)¶
　　(秀者為弟子員以奬勸之五開衛軍糾衆跳梁自/以為别屬不可治汝順密陳其不法狀盡按治之)¶
　　(郡中乃平府/稱軍民始此)¶
　　袁　表(晉江人進士以户部郎出守黎平/修學訓士詰戎戢苗邊境乂安)¶
　　熊廷相(豐城人舉人崇禎間知府值皮林寇變/殫力供億秋毫無擾郡民頌徳不衰)¶
　　于元葉(東阿人慎行孫崇禎間以刑部郎守黎平/值明末武弁縱横葉駕馭有方無敢或肆)¶
　　劉行政(華容人景泰初以明經任推官膽智過人/正統末苗賊攻刼城堡政毅然提兵出親)¶
<pb:KR2k0056_WYG_020-31b>¶
　　(冒矢石深入巢穴諭以禍福賊/不敢加害遂降四郊乃得晏然)¶
　　徐　馨(咸寧人舉人正徳間推官讞/獄平允治績爛然遷臨清守)¶
　　胡宗政(松滋人舉人景泰初由鴻臚序班為經厯/機警有方畧時廣西苗人與西山洞猺相)¶
　　(讐殺當事者屬吏撫之不聴宗政入/洞中為折曲直猺苗並服事乃息)¶
　　趙　禧(字景福河陽人以鄉薦知永從縣/冇亷惠聲尋以内艱歸遂不仕)¶
　　大定府¶
　　漢¶
　　濟濟火(牂牁帥善撫其衆聞諸葛武侯南征積糧/通道以迎師遂佐武侯平西南夷擒孟獲)¶
<pb:KR2k0056_WYG_020-32a>¶
　　(封羅甸國王已乃攻普里諸/種拓其境土即安氏逺祖也)¶
　　唐¶
　　阿　佩(開成元年為羅甸國主率土/夷内屬㑹昌中襲爵為王)¶
　　普　露(昆明大鬼主羅甸國王天成二/年慕化來歸率其九郡入貢)¶
　　宋¶
　　普　貴(一名宇貴開寶中詔諭西南/夷普貴遂納土歸順賜王爵)¶
　　元¶
　　阿　畫(一名阿拂普賁之後至大元年授武畧將/軍順元等處軍民宣撫使㤗定間賜名特)¶
<pb:KR2k0056_WYG_020-32b>¶
　　(穆/爾)¶
　　明¶
　　靄　翠(阿畫之後仕元為四川行中書省左丞兼/順元等處宣慰使洪武四年與同知宋欽)¶
　　(歸附以翠為貴州宣慰/使統四十八部號最强)¶
　　趙　顒(烏撒指揮征麓/川戰死賜祭)¶
　　管良相李應期(俱烏撒衛指揮天啟壬戌年烏酋/入寇圍城九月人民乏食城潰良)¶
　　(相與應期閉門舉火合/妻子共焚死題旌祠祀)¶
　　朱運泰蔣邦俊(俱烏撒衛世襲指揮烏酋入寇城/陷運泰與邦俊先自殺其妻女隨)¶
<pb:KR2k0056_WYG_020-33a>¶
　　(自刎死題/旌祠祀)¶
　　湯　明(洪武十四年畢節衛指揮時初設衞治/建城池開道路皆其經始功績甚偉)¶
　　李　興(洪武三十年畢節衛指揮與弟隆以/磚石甃城畢節險要可據皆其力也)¶
　　唐　諫(畢節指揮才力過人兵政克舉以所居第/建學征麓川戰歿事聞賜祭進子官一級)¶
　　蔡　禮(和州人永樂間貴州前衛指揮調烏撒衛/宣布恩威申明禁令繕城修署時稱賢將)¶
　　薛紹宣(貴州衛人萬厯二十九年守/備迤西威懾烏蠻道無剽掠)¶
　　李朝陽(黄平州人萬厯三十五年守/備迤西威恵兼施蠻人悦服)¶
　　步上達(四川人崇禎初守備克復/烏撒重建城署大有能聲)¶
<pb:KR2k0056_WYG_020-33b>¶
　　丁　祥(赤水指揮正徳間攝衛篆和平練/達蒞事五十餘年老稚頌其徳)¶
　　李　瑞(赤水指揮正統間攝衛篆/以亷著寛厚有儒將風)¶
　　張　佐(赤水指揮夷阻大道領/兵開路戰亡土人祀之)¶
　　張奇韜張大壯(俱赤水衛指揮使奢寅亂攻/城韜督軍堅守城䧟戰亡)¶
　　　附載明天啓三年從征水西死事籍里莫考叅¶
　　　遊都守三十五人(舊志載三十六人内有王達/見遵義府志今止列三十五)¶
　　　(人/)¶
　　　陳濟民　　　劉應龍　　　劉仲時¶
<pb:KR2k0056_WYG_020-34a>¶
　　　楊　鯨　　　羅　袍(五人俱叅將征水西死/事聞賜祭贈都督僉事)¶
　　　(襲陞/三級)　　　　李師沆　　　張　纓¶
　　　宗延齡　　　聶應徳　　　周國臣¶
　　　陳　富　　　楊通増　　　王建中(逰擊/八人)¶
　　　藍補袞　　　劉廷舉　　　馬　武¶
　　　余報國(都司/四人)　王得勝　　　田有龍¶
　　　周國用　　　龍國正　　　曹　柱¶
　　　易登洲　　　覃事君　　　劉象麒¶
<pb:KR2k0056_WYG_020-34b>¶
　　　羅承富　　　曹思敬　　　張　俸¶
　　　張懷邦　　　董兆麟　　　陳我謀¶
　　　耿良將　　　覃天印　　　羅承寵¶
　　　黃中和(守偹十八人以上逰擊都司守偹共三/十員名征水西死事聞炤本職贈二級)¶
　　　(襲陞/二級)¶
　國朝¶
　　楊　馥(陜西西寕人大定協副將整營伍練士卒/恒如敵至雍正十年台拱苗變鎮臣臬司)¶
　　(俱䧟圍中餉道不通檄馥徃援時賊聚甘翁嶺築/壘扼險以扼我師馥奮勇率土兵二百揮戈先登)¶
<pb:KR2k0056_WYG_020-35a>¶
　　(殺賊甚衆中鎗傷脇血迸出猶負創𤼵一矢手刄/二苗佯謂我偶被石傷耳汝等當急撃無失言訖)¶
　　(而殞事定贈恤有加/廕其子恒新為遊撃)¶
　　南籠府¶
　　明¶
　　陶文靖(萬縣人宣徳間知普安州裁决/庶務皆迎刄而解時稱能吏)¶
　　袁　寧(新化人宣徳間知普安州亷介有為時諸/夷争地互相攻撃屢年不決寧力解之後)¶
　　(以誣去普/民惜之)¶
　　黃　雄(烏程人進士𢎞治間知普安州亷潔不茍/毎巡行裹糧自給絲毫無取又明察善斷)¶
<pb:KR2k0056_WYG_020-35b>¶
　　(從前積弊/一時盡除)¶
　　徐世用(宿州人嘉靖間知普安州剛直不撓民資/保障苗夷有不率者以徳懷之遂遵約束)¶
　　(不敢/&KR0157;貳)¶
　　王　徽(南錦衣衛人天順間為給事中以糾權璫/牛玉罪中官惡之摘其語以激上逮下獄)¶
　　(謫普安州判徽至任克修厥職不以遷/謫為嫌𢎞治間起山西參議引年去)¶
　　張　瀾(任普安州判才優政善雅/重儒紳去之日民咸思之)¶
　　王　威(六安侯志子洪武間承襲後降安南衛/指揮調普安衛築城建署有總理才)¶
　　華　昇(普安衛指揮使在位三十餘年威/徳普著軍民悦服尋陞雲南都司)¶
<pb:KR2k0056_WYG_020-36a>¶
　　王　銳(普安指揮征山/都掌蠻陣亡)¶
　　魏　政(普安百户征山/都掌蠻陣亡)¶
　　栁之文(普安衛人有勇畧官守備嘉靖二十七年/銅苗弗靖撫按檄文領兵討賊賊卒至衆)¶
　　(皆驚潰文仗劍曰彼獨非命何乃畏之敢有先逃/者斬後賊大至手刃數賊無援兵竟亡於陣未㡬)¶
　　(賊首龍許保就擒鞫之賊曰石老虎大將軍不要/錢栁守備不怕死吾是以就擒耳撫按檄銅仁立)¶
　　(祠以/祀)¶
　　曾異撰(四川舉人先為永寧州牧崇禎間移轄/安南流寇圍城率民堅守城䧟死難)¶
　　杜　純(南充人安南衛教授學問淵博規模嚴整/當道延之書院以教諸士著有三試集)¶
<pb:KR2k0056_WYG_020-36b>¶
　　梁　海(洪武二十一年領軍開創安南衛遷建衛/治城郭公署皆其籌畫勸督有方士卒不)¶
　　(知其勞軍/民賴之)¶
　　姚　餘(洪武間為安南衛鎮撫果毅有膂力時安/南寇亂餘隨西平侯沐英進勦至盤江與)¶
　　(賊遇奮勇撃之賊併力攻餘因遇害西/平侯以聞命有司䘏其家遣官致祭)¶
　　宋　鉞(安南衛指揮永樂間/從征交趾陣亡賜祭)¶
　　尋治本(安南衛指揮崇禎間統兵/征毛口六墜等寨陣亡)¶
　　不帖傑(安南所副千户驍勇多謀常以計破賊/及築安南所城於楊那山民資保障)¶
　　遵義府¶
<pb:KR2k0056_WYG_020-37a>¶
　　晉¶
　　母　雅(巴郡臨江人時西南夷強悍不靖/以雅為夜郎太守殊俗感而化之)¶
　　唐¶
　　楊　端(太原人乾符初南詔䧟播州端應募復之/諭以威徳縻以恩信夷人懷服五代以來)¶
　　(世襲宣撫使宋/開禧中贈太師)¶
　　宋¶
　　楊　璨(唐贈太師端十三代孫嘉泰初襲播州安/撫使開禧初蜀帥呉曦叛璨輸金錢戰馬)¶
　　(以助國用卒贈左衛大將軍/忠州防禦使追封威毅侯)¶
<pb:KR2k0056_WYG_020-37b>¶
　　楊　价(璨子方生時將校冇夢神號蜀將軍者來/价生貌如之長以邊功授閣門舍人卒贈)¶
　　(英烈/侯)¶
　　楊　文(璨孫寶祐間授承徳郎修學勤政累官/播州安撫使卒贈光禄大夫樞宻使)¶
　　田景遷(乾徳中為珍州刺史上言自給賜珍州郡/名以來連遭大火乞改州名詔從之改為)¶
　　(西髙州並鑄五溪都/防禦使印以賜之)¶
　　鄭昌孫(珍州人嘉祐閒元兵犯蜀擄掠州/境昌孫集兵禦之事聞贈州總制)¶
　　楊邦憲(玠子端平間蠻人掠境憲領/兵拒之擒酋長累贈平章事)¶
　　江彦清(徳祐初為珍州守元兵至瀘州守梅應春/以城降彦清盡力守禦珍州破巷戰死)¶
<pb:KR2k0056_WYG_020-38a>¶
　　元¶
　　楊漢英(邦憲子字熙載生五載而父卒母田氏擕/至上京見世祖遂襲父職賜名賽音巴哈)¶
　　(成宗大徳五年宋隆濟及蛇節等叛詔劉國傑等/率兵偕漢英討之師出播境賊騎猝至漢英奮擊)¶
　　(先進大兵繼之賊奔潰相繼納欵後賊衆復合戰/於墨特川又大破之蛇節乞降斬之並擒斬隆濟)¶
　　(西南夷悉平武宗至大四年播南廬崩蠻内侵/詔漢英率兵討之卒於軍追贈播國公諡忠宣)¶
　　楊嘉正(漢英子至正初授播州等處管軍萬户侍/衛親軍都指揮使上䕶軍討平陽留總之)¶
　　(叛進中/書左丞)¶
　　李嗣宗(至元末播州千户守禦勇/敢善撫兵衆人咸徳之)¶
<pb:KR2k0056_WYG_020-38b>¶
　　明¶
　　楊　鏗(嘉正從子洪武四年納土以為宣慰使後/屢隨大軍討平叛寇卒贈懷安將軍子昇)¶
　　(襲職蒞政勤敏請開學校民/知習詩書崇禮義邊境綏寧)¶
　　韓志聰(播人洪武間征普定/有功授長官世襲)¶
　　羅　琛(播人元末明玉珍僭號於蜀太祖創興琛/閒道入金陵負版籍以獻朝廷嘉其功仍)¶
　　(以琛為播州/宣慰使同知)¶
　　孫敏政(興國人舉人以同知協理善後事遷遵義/知府絶苞苴禁饋獻嚴搆訟鋤豪猾拯疾)¶
　　(苦恤/災祲)¶
<pb:KR2k0056_WYG_020-39a>¶
　　髙折枝(固始人進士以重慶推官監紀討播身先/行陣鼔勵士卒自播𤼵難以迄蕩平厥功)¶
　　(最/茂)¶
　　何　恩(遵義人祖大本掛大將軍印奉命征蠻終/於播襲宣慰司總管萬厯庚子恩憤楊應)¶
　　(龍肆虐棄職率七姓舊人宋世臣等赴闕上書請/討應龍命川黔兩省㑹勘黔議勦川議撫應龍因)¶
　　(以黄白千金行賄至綦江恩遮獲以充軍餉督帥/李化龍以為中軍提調又命其弟慇為劉綎向導)¶
　　(斬箐直入師逼海龍囤/播平恩兄弟與有功焉)¶
　　王佐聖(明末知遵義縣㑹土賊郭士琦等倡首鼓/衆作亂奪卬不與罵賊死遵人立祠於城)¶
　　(南祀/之)¶
<pb:KR2k0056_WYG_020-39b>¶
　　胡宗明(湖廣人舉人崇禎丙子任遵義縣厯/五載平情折獄禮士興學人稱循卓)¶
　　郭維屏(雲南人萬厯中舉人以從軍平播有功任/正安州牧時改土設流一切制度皆其所)¶
　　(經始州人感徳/畏威厯久不替)¶
　　鄭　瑚(真州長官司洪武初從征南將軍𫝊友徳/破偽夏擒其將江中立冇功績入覲賜印)¶
　　(綬/)¶
　　何　珩(湖廣人萬厯時平播設縣以選貢知桐梓/縣築城建治創立祠廟招集流亡民得安)¶
　　(業/)¶
　　萬建侯(湖廣人萬厯中舉人知桐梓縣時設縣未/久凡田賦差役供億經費及道路橋梁無)¶
<pb:KR2k0056_WYG_020-40a>¶
　　(不悉心/規畫)¶
　　洪維幹(江西人萬厯中舉人四十七年知桐梓縣/天啓元年藺賊奢崇明亂䧟桐梓維幹坐)¶
　　(堂上罵賊不屈賊索印曰印在喉下索銀曰銀在/喉下顏色甚厲賊不敢辱閲三日詣虎峯崇徳廟)¶
　　(作來桐記題詩於壁乃自縊僕從死者數人其詩/末云恨乏張廵相拒力願成厲鬼殺崇明賊平聞)¶
　　(於朝賜𦵏祭/廕其子千户)¶
　　唐文煃(廣西人崇禎間舉人知桐梓縣以轉移風/俗為己任每月進諸生課文藝舉鄉飲勤)¶
　　(讀法善/政悉舉)¶
　　詹　淑(字士善麻城人萬厯間舉人平播後知綏/陽縣建城設學撫字招徠編里甲定賦役)¶
<pb:KR2k0056_WYG_020-40b>¶
　　(葺衙署成志藁大綱/畢舉邑人建祠祀之)¶
　　母揚祖(天津人以選貢知綏陽清亷正直/善政宜民去任後邑人建祠以祀)¶
　　袁　□(仁懐縣人副總兵袁鍪弟也天啟二年奢/寅叛與賊相拒於仁懷之竹瓦寨血戰三)¶
　　(日夜兵敗被執罵賊而死事聞命於其戰地立忠/勇祠祀之廕其子蕙為叅將仍世襲指揮後又命)¶
　　(與陳王謨同祀/府城忠臣廟)¶
　　陳王謨(郡人官副將崇禎十年流寇䧟蜀謨督兵/禦賊血戰死之請於朝祔祀忠臣廟官其)¶
　　(弟王政/為千户)¶
　國朝¶
<pb:KR2k0056_WYG_020-41a>¶
　　劉　祺(綏陽人順治四年大兵抵遵祺率衆效順/以叅將守遵義適湄龍殘寇猖獗祺以孤)¶
　　(軍禦賊於菖蒲/塘血戰死之)¶
　¶
　¶
　¶
　¶
　¶
　¶
<pb:KR2k0056_WYG_020-41b>¶
　¶
　¶
　¶
　¶
　¶
　¶
　¶
　貴州通志卷二十¶
