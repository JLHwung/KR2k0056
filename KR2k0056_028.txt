# -*- mode: mandoku-view; -*-
#+TITLE: 貴州通志
#+DATE: 2015-08-24 22:43:16.239827
#+PROPERTY: ID KR2k0056
#+PROPERTY: BASEEDITION WYG    
#+PROPERTY: JUAN 卷二十八
<pb:KR2k0056_WYG_028-1a>¶
欽定四庫全書¶
　貴州通志卷三十八¶
　人物¶
　　鄉賢¶
　　貴陽府¶
　　漢¶
　　尹　珍(字道正牂牁郡母歛縣人珍自以生於荒/裔未漸聲教乃從汝南許慎受五經應奉)¶
　　(受經書圖緯學成還鄉里教授於是南域始知學/漢桓帝時珍以經術選用厯尚書丞郎荆州刺史)¶
<pb:KR2k0056_WYG_028-1b>¶
　　(而應奉為司𨽻/校尉師生並顯)¶
　　傅　寳(字紀圖牂牁平夷人有/名徳厯尚書郎長安令)¶
　　尹　貢(牂牁夜郎人與傅寳並有名徳號/南州人士厯巴郡太守彭城相)¶
　　晉¶
　　謝　恕(字茂理牂牁毋歛人晉永昌元年為牂牁/太守時寧州刺史尹奉為李雄弟夀所破)¶
　　(恕盡忠晉室卒能保郡官至撫夷/中郎將寧州刺史忠義冠軍將軍)¶
　　侯　馥(字世明牂牁人李雄據成都寧州刺史王/遜表馥為江陽太守未至雄將軍李恭已)¶
　　(據江陽舉衆攻馥衆寡不敵為恭所擒送李雄雄/責之答曰事君之心有死無二雄必欲降之使人)¶
<pb:KR2k0056_WYG_028-2a>¶
　　(委曲開諭馥怒罵不屈雄義而赦之時犍為/等郡守吏皆降惟馥與謝恕矢節不二云)¶
　　唐¶
　　趙國珍(牂牁長趙君道裔也唐天寳中屢有戰功/南詔閣羅鳯叛宰相楊國忠領劍南節度)¶
　　(使以國珍有方畧授黔中都督征南詔䕶五溪/十餘年天下方亂而此郡獨寧仕終工部尚書)¶
　　明¶
　　王　訓(貴陽人博學知兵詩文雄偉年十八上保/邊要政八策宣宗嘉納之中宣徳乙卯鄉)¶
　　(試正統間以都督吳亮薦授訓導教法嚴整文化/聿興正統十三年麓川苗叛尚書王驥討之王訓)¶
　　(佐助十四年苗狫圍新添等衛尚書侯璡辟訓贊/晝論功陞教授晚以子貴封武畧將軍卒年八十)¶
<pb:KR2k0056_WYG_028-2b>¶
　　越　昇(宣慰司人宣徳間以經明行修召將授館/職㑹播州宣慰司求明經師化夷遂授昇)¶
　　(播州司/訓導卒)¶
　　詹　英(字秀實貴陽人正統戊午舉人授㑹川衛/訓導時滇有麓川之役英上疏言邊務十)¶
　　(三事悉行之又上疏論王驥貪功黷武老師費財/上大異之詔即往叅其軍英恐事多掣肘詣闕辭)¶
　　(公卿爭識其面或欲薦為臺職值己巳之變遂止/考滿遷河西教諭䟽薦可撫蜀者侍郎張固上可)¶
　　(之蜀賴以安英卒編修羅玘表其墓畧曰正統己/巳之先變未釁也而四方亦既小動矣乃踈逺小)¶
　　(臣有能奮不顧身言天下事如君者而天子又能/聽之不徒聽之而又能用之當時大臣不惟欲阻)¶
　　(之而又欲薦之是可謂不諱之朝而言猶不壅於/上聞也故雖遭是莫大之變而卒亦莫之能災者)¶
<pb:KR2k0056_WYG_028-3a>¶
　　(豈無自哉英所/著有止庵集)¶
　　秦　顒(字士昂宣慰司人正統壬戌進士授行人/遷禮部員外郎天順初奉使滇粤咨民隱)¶
　　(歸疏於朝上多採納厯官雲南左叅政鐵索箐賊/起攻破州府顒襲擒之㑹御史審決死囚忽萬鳥)¶
　　(飛集省堂驅之不散顒疑有寃詳鞫之釋無辜者/三十九人巡金齒渡潞江風濤大作舟中悉驚怖)¶
　　(顒獨正色賦詩云若受贜私並土物任教沉向/潞江中風寧舟濟人謂忠誠所格後卒於官)¶
　　易　貴(字天爵宣慰司人景泰甲戌進士廷試二/甲第二貴賦性剛正積學淹通宦轍所至)¶
　　(崇學校恤民隱遇事明而能斷不怵於勢利有古/循良風厯官辰州府知府創禮儀制樂器士始知)¶
　　(古道致仕歸閉門校書十餘年卒/著有竹泉文集諸經直指諸書)¶
<pb:KR2k0056_WYG_028-3b>¶
　　蔣　哲(貴陽人成化辛卯舉人𢎞治初知廣通縣/剛介亷明有古良吏風時沐氏家奴怙勢)¶
　　(作威哲一繩以法不少貸/卒於官滇民哀思不已)¶
　　俞　璣(貴陽人成化壬辰進士授/主事明敏亷潔卒於官)¶
　　徐　節(字時中貴陽人成化壬辰進士授河南内/鄉縣知縣治行稱最被徵士民遮道挽畱)¶
　　(衣履為裂擢御史三上章數錦衣衞指揮牛循罪/惡屢劾閣臣萬安等風裁凜然厯官雲南右叅政)¶
　　(連破梁山竹箐米魯諸寇遷右副都御史巡撫山/西以剛直忤劉瑾瑾矯制削秩罷歸瑾誅復職致)¶
　　(仕比老自擬淵明生作挽歌行狀以示其門/人卒年八十有六賜祭葬著有蟬噪等集)¶
　　楊　樊(貴陽人成化庚子舉人𢎞治間知太和縣/時廨宇傾圮擬重修之工費不貲樊曰姑)¶
<pb:KR2k0056_WYG_028-4a>¶
　　(已之待明年為計人皆莫喻其意明年正月即諭/民應造版籍者投狀察舊事造籍吏胥皆索賄數)¶
　　(千金民之疲於奔命者以萬計樊身自督造毫末/不遺人役一工畝取石一片民視往費減半樂於)¶
　　(奔赴帑不啟鑰而事竣胥吏/竟不得索一錢後陞知府)¶
　　蕭　韺(宣慰司人成化庚子舉人𢎞治間知馬龍/州嘗捐俸以開拓州治易地以分置民居)¶
　　(解官歸家/徒四壁立)¶
　　路　義(宣慰司人成化庚子舉人正徳中知南溪/却饋遺釐奸剔弊修城捍賊民賴保障祀)¶
　　(名/宦)¶
　　孟　震(宣慰司人成化丙午鄉舉正徳間任雲南/府教授修潔簡黙在任九年未嘗妄言笑)¶
<pb:KR2k0056_WYG_028-4b>¶
　　(三日一課諸生令屬文達者輒笞責之諸生於父/兄鄉黨稍有違犯無弗知諸生皆恐恐守業不敢)¶
　　(戲遊郡中至今言教規必曰孟師兩典文衡/六任教職皆有賢聲士大夫稱六學先生)¶
　　越　英(字徳充昇三世孫少從叔官楚叔卒於官/家口流落英間關盡歸之年已二十八發)¶
　　(憤讀書七年中𢎞治甲子鄉舉任瀘州知府正直/不阿棄官歸家食三十年絶跡公門闢西園日靜)¶
　　(坐其中作詩文/自娱卒年八十)¶
　　范　府(字季修貴陽人正徳丁卯鄉舉授巴陵教/諭賊藍鄢起都御史林俊召致戎幕預叅)¶
　　(機宜遷遂寧令奬善良鋤强梗増修石城不擾民/而功就擢雅州守平高繼恩之亂陞重慶府同知)¶
　　(致仕歸與鄉人士結溪山詩社朝夕唱/和著有唐山詩集其没也蜀人哀之)¶
<pb:KR2k0056_WYG_028-5a>¶
　　李　輔(貴陽人正徳庚午鄉舉嘉靖初知蒼溪縣/歲歉民貧盗賊紛起輔捐俸賑貧推誠馭)¶
　　(衆盗自解散民亦㡳/寧陞嘉定州知州)¶
　　陳文學(字宗魯貴陽人䆒心理學少事王守仁正/徳丙子鄉舉知耀州調簡不赴旋里杜門)¶
　　(不預世事靜對聖賢或臨古帖或與客談詩論文/隨意所適恬如也自耀歸日者言歳將不利乃預)¶
　　(作五栗先生誌五栗其號也後二十餘年始疾客/問之對曰别矣善自愛客去危坐而逝所著有耀)¶
　　(歸存稿餘生續/稿孏簃閒錄)¶
　　湯　冔(字伯元貴陽人年十四失恃繼母韓性嚴/重弟邦鼎皆亡去惟冔事以孝卒致其慈)¶
　　(王守仁謫龍塲冔師事之正徳辛巳成進士厯官/南户部郎出守潮州潮劇郡政事裁決如流監税)¶
<pb:KR2k0056_WYG_028-5b>¶
　　(租不一指染縉紳請託不行有凟者則糊刺堂壁/以媿絶之人由此銜冔甫三月改鞏昌未幾中飛)¶
　　(語歸其在任思親有腸斷九迴情獨苦仕逾十載/養全貧之句傷二弟出亡時時物色得邦於普城)¶
　　(求鼎不得終身以為大戚暮年以詩自娛所著有/逸老閒録續録卒年八十一子克俊孫師頊師炎)¶
　　(師萃師黄曽孫景明/景暾先後登科甲)¶
　　楊振文(貴陽人嘉靖壬午舉人逹州守政平易不/苛值歲旱又多虎祈禱於神雨即注虎一)¶
　　(日而斃者三民徳之終臨江府同知孫秉鉞/秉鐸皆顯貴曽孫起瀛元瀛森瀛皆鄉舉)¶
　　顧　堅(字天厚貴陽人嘉靖壬午舉人由弋陽訓/導知樂平縣事樂平俗尚頑悍前令悉為)¶
　　(敝政敗堅飲怨任謗不滓於賄縣乃大治擢御史/按甘肅邊境輯寧為雲南僉事遷山西左叅議致)¶
<pb:KR2k0056_WYG_028-6a>¶
　　(仕歸晉人泣送不忍去堅歸甫艾杜門謝事精於/醫活人不可勝數旁及陰陽星命鄉人咸賴之卒)¶
　　(年八/十一)¶
　　劉　恒(宣慰司人嘉靖乙酉舉人任府同知謙恭/正直以母老乞歸部人保畱弗獲立碑以)¶
　　(識去思家居四十餘年屢舉賓/飲以子秉仁貴封右僉都御史)¶
　　許　竒(字文正貴陽人嘉靖辛卯舉人授巨津知/州巨津夷地故無署竒寓滇借寇之檄交)¶
　　(馳太和昆明鄧川趙姚皆攝其篆以廉幹稱五載/憂去補禄勸州四載遷順慶同知竒謹厚有執持)¶
　　(時有大寇為民害者已就擒廣行賄監司欲釋之/竒力陳不可遂大忤鹽課無征者院議均攤於糧)¶
　　(竒曰課生於井糧生於田齊民無井而使代鹽課/是甲疽而乙之困也又大忤直指免官歸竒初未)¶
<pb:KR2k0056_WYG_028-6b>¶
　　(第時聘易氏女未及娶而女得廢疾其家見竒第/不敢言竒曰女已許字我我不娶女安歸卒娶之)¶
　　(無纎芥嫌生子一徳舉進士官御史封竒如其官/崇徳裕徳孫善所讓所貞所曽孫世康悉登賢書)¶
　　(及明經者數人人/以為盛徳之報云)¶
　　潘維嶽(字伯瞻貴陽人嘉靖丁酉舉人知永平縣/遷昆陽知洲介節自持所至皆有惠政卒)¶
　　(之日家無餘貲至鬻産以葬孫潤民/濟民曽孫馴雲孫徳徴相繼登科甲)¶
　　馬廷錫(字朝寵宣慰司人嘉靖庚子舉人任内江/縣洗寃澤物甫二歲即解組歸師事朗州)¶
　　(蔣信講學於桃岡精舍數年歸與清平孫應鰲等/為性命交於漁磯構棲雲亭靜坐其中三十餘年)¶
　　(有悠然自得之趣自警畧曰必極靜極清以至於/極定始長覺長明以至於長存徹頭方了道入手)¶
<pb:KR2k0056_WYG_028-7a>¶
　　(莫言貧其勵志如此嘉靖三十六年巡撫王紹元/疏薦於朝有篤信好學妙契聖賢之經㫖黙坐沉)¶
　　(心逺宗伊洛之淵源等語四方益仰之督學萬士/和延入書院為諸生師没祀鄉賢所著有漁磯集)¶
　　(警愚錄郭子章謂王文成與龍塲生問答莫著其/姓名其聞而私淑者則有馬内江孫淮海李同野)¶
　　(讀内江著述真有朝聞夕/可之意可以不媿龍塲矣)¶
　　越民表(貴陽人英之子嘉靖丙午舉人知雲南定/逺縣清直慈敏均徭役革積弊扶弱抑强)¶
　　(多惠政陞任去軍民泣送後為長吏值遼庻人不/法直言見忤拂衣歸居家孝友人無間言著閲書)¶
　　(評識/四卷)¶
　　劉秉仁(字子元貴陽人父恒為國子學録隨父之/京師時方總角林祭酒瀚一見即以公輔)¶
<pb:KR2k0056_WYG_028-7b>¶
　　(期之嘉靖乙未成進士授徳興令有反風滅火之/異遷工部郎厯官僉都御史撫治鄖陽以終養歸)¶
　　(家居二十五年與兩弟奉事父母/極盡色養居喪過哀幾以毁滅性)¶
　　越民牧(貴陽人英子嘉靖己酉舉人知劍/川州以才能稱滇人立祠祀之)¶
　　吳　淮(字徐川貴陽人舉嘉靖壬子第一授銅陵/令六載以清節聞擢刑部主事轉工部員)¶
　　(外户部郎中厯諸曹多所釐剔以憂歸遂堅臥不/起優游林下三十餘年為一時月旦所重著有銅)¶
　　(江集邊籌集壁經一葦麟經獨斷長/嘯集子騏孫中蕃曽孫旦見科目志)¶
　　李　梅(字元年貴陽人諸生屢試高等竟不偶客/桃源署令父行事梅舍人暮夜進百金為)¶
　　(夀梅叱去絶口不道令廉知大嘆服伯兄官大寧/諭卒梅迎櫬歸中流舟覆乃自翼櫬浮水上誓與)¶
<pb:KR2k0056_WYG_028-8a>¶
　　(遺骨俱葬江魚救至得免若有神相者業師家病/疫死喪相尋家人咸避去梅曰死生有命在三之)¶
　　(義寧恝然也躬醫藥調䕶之卒亦無/恙以子時華貴封推官覃恩贈御史)¶
　　周世用(字念山貴陽人舉嘉靖戊午鄉試隆慶二/年授雲南䝉自縣令清操愛民始終一節)¶
　　(去任時有以二百金贈者用/堅却之抵家之日囊槖蕭然)¶
　　楊秉鉞(貴陽人隆慶庚午舉人厯任雲南瀾滄道/叅政㢘能著稱致任歸置府庠樂器全部)¶
　　許一徳(貴陽人隆慶辛未進士官御史立朝多所/建白遷雲南副使乞休歸家居十餘年惇)¶
　　(厚謙謹人/稱長者)¶
　　楊秉鐸(貴陽人萬厯己卯舉人厯官雲南副使政/尚樂易所至無赫赫名去後人皆思之居)¶
<pb:KR2k0056_WYG_028-8b>¶
　　(鄉謙和與物無/忤年八十餘卒)¶
　　李時華(字芳麓貴陽人萬厯壬午鄉舉厯官御史/峭直忠鯁彈劾不避權貴百僚震慄按四)¶
　　(川河南廣東漕運多所興除如創蜀闈規條劾粤/礦監恣肆士民咸賴擢太僕寺卿告歸天下想望)¶
　　(風/采)¶
　　李國棟(貴陽人萬厯戊子舉人厯任鄧州守歸里/囊槖蕭然閉户著書老而彌篤三子皆以)¶
　　(明經為/縣令)¶
　　馬文卿(字瑞符貴陽人萬厯壬辰進士選庻吉士/授御史按東粤以戅直忤時輩被謫遂不)¶
　　(赴銓補居鄉數十年杜門却掃絶跡公庭年/八十三卒子羲告康熙甲子舉人官知縣)¶
<pb:KR2k0056_WYG_028-9a>¶
　　李之仁(字心榖貴陽人萬厯甲午舉人生平温恭/孝友事繼母待諸弟克敬克愛令大寧積)¶
　　(榖賑饑刺騰越修學建城開龍川江新/路往來便之有李公路之碑厯官郡丞)¶
　　程文弼(貴陽人萬厯丁酉領鄉薦厯官賓州知州/為政愷悌俸給外絲毫無取歸而貧益甚)¶
　　(優游自得好養生家言有/出塵之槩年八十七卒)¶
　　楊師孔(字泠然貴陽人萬厯辛丑進士性格孤高/丰儀峻整官雲南提學範士以嚴人皆敬)¶
　　(憚遷浙江左叅政卒夙工詩文尤/善真草大書凡所題額至今寳之)¶
　　潘潤民(字用霖貴陽人舉萬厯癸卯第一丁未成/進士讀中秘書厯藩臬以清節著所至有)¶
　　(恩惠士民愛戴每遷擢去輒痛哭挽畱不忍舍壬/戌安邦彦圍貴陽時在告家居與當事誓死堅守)¶
<pb:KR2k0056_WYG_028-9b>¶
　　(復捐千金以餉士城賴以全圍解疏薦起用官至/雲南左布政生平孝友端慤一言一動皆有法則)¶
　　(著有味/澹軒集)¶
　　湯師炎(貴陽府人萬厯癸卯鄉舉官雲南大理府/推官天啓三年監軍勦賊遇害事聞賜祭)¶
　　(贈光祿寺少卿廕/一子入監讀書)¶
　　莫天麒(字瑞明貴陽人萬厯癸卯舉人授夀陽令/遷禹州守潮州郡丞皆有惠政父老立祠)¶
　　(以祀家居篤孝友兄弟共爨/始終無間善屬文頗多吟咏)¶
　　王尊徳(貴陽人萬厯甲辰進士初授行人典試雲/南授御史按東粤吏治肅清壬戌安邦彦)¶
　　(圍貴陽十月屢疏請援圍得解遷太僕少卿巡撫/廣西總督兩粤有綏靖功卒於官居恒布衣疏食)¶
<pb:KR2k0056_WYG_028-10a>¶
　　(無異寒素卒之日囊無餘貲贈兵部尚書賜/祭葬孫承正解元承祐承祥進士咸居清要)¶
　　越其杰(字卓凡貴陽人萬厯丙午舉人倜儻好竒/工詩文兼善騎射天啟二年任䕫州司馬)¶
　　(值奢酋叛連陷郡邑攻圍成都其&KR0464;率兵援之大/破賊陞僉事以齟齬致仕歸崇禎間起霸州兵備)¶
　　(再起鳯陽監軍河南巡撫著/有薊門白門横槊屢非諸集)¶
　　許善所(貴陽人萬厯壬子舉人授南和令遷岳州/别駕勤於吏事著敏幹才謫補南召令值)¶
　　(冦亂克保危城解官歸日與二三同志彈棊/放歌與世相㤀年八十二子孫克世其家)¶
　　劉元瀚(貴陽人萬厯壬子舉人厯官杭州貳守性/和緩雅有晉人風致了公事於湖中家居)¶
　　(琴酒自娛不與外/事年七十而卒)¶
<pb:KR2k0056_WYG_028-10b>¶
　　徐卿伯(字孟麟貴陽人萬厯癸丑進士官御史剛/直敢言多所論建天啟壬戌安賊圍城至)¶
　　(十月不解卿伯上疏劾巡撫王三善逗遛奉㫖促/之三善乃賈勇破賊圍始解後為時所忌擠之於)¶
　　(外終四川叅議子必逺必遴成進/士居清要必昇孫縯時舉於鄉)¶
　　竇紹仁(貴陽人萬厯乙卯舉人厯官雲/南副使以安靜為治風度凝然)¶
　　湯景明(貴陽人萬厯丙辰進士以河間令擢銓部/郎假歸遷荆西道右叅政性坦率不飾邊)¶
　　(幅與人交藹然可親人或犯/之不校也鄉里服其厚徳)¶
　　楊起鰲(字巨卿貴陽人天啟辛酉舉人任歸化令/韶州丞皆以循卓最督師輔臣楊嗣昌薦)¶
　　(至軍監紀六載行間馳驅罔懈㑹獻賊陷襄陽官/民奔潰起鰲時司餉尚餘數萬金倉卒瘞之賊退)¶
<pb:KR2k0056_WYG_028-11a>¶
　　(分毫不失上嘉之擢/鄖陽知府以勞瘁卒)¶
　　程聖訓(字心魯貴陽人性謙和汎愛不欺以歲薦/知巴縣賊破城聖訓抱印投水流三十里)¶
　　(如有物負之得不死厯遵義守潔已愛民人皆呼/為老佛卒於官貧不能殮子春翔舉於鄉春化春)¶
　　(躍以明經官縣令/孫桂蕃亦舉於鄉)¶
　　李司憲(字明允之仁子崇禎癸未歲薦渾朴無偽/稽古博學幼失怙事嫡母馬生母牟克盡)¶
　　(孝道撫幼弟司祥尤稱友愛授徒以徳行為先出/其門者皆恂恂醇謹任納谿令廉潔愛民不少阿)¶
　　(狥未幾即解組歸士民念之著有省躬録/擬陶集行世子仙根孫祺相繼登賢書)¶
　　程春化(聖訓子由明經授四川仁夀令居家孝友/仕蜀之日值寇亂城陷整衣冠向闕再拜)¶
<pb:KR2k0056_WYG_028-11b>¶
　　(自經/死)¶
　　劉　英(貴州衞人由貢士崇禎十三年任遂平縣/值闖賊肆虐所向無堅城英保聚勤慎條)¶
　　(令嚴明城陷被執/罵賊不屈而死)¶
　　李嘉瑞(新貴人萬厯己酉舉人授崇寧令遷福建/運副生平誠慤寡言笑無城府舉動皆有)¶
　　(矩矱人敬愛之/年七十餘卒)¶
　　謝上選(字文若新貴人萬厯己未進士自吏部郎/遷廣東叅議調易州道以清惠著居平和)¶
　　(易不見喜怒之色挹其/襟宇令人鄙吝俱消)¶
　　楊大賓(字君山新貴人厯官湖州府丞攝徳清篆/值大旱租賦無征時功令嚴迫大賓自刎)¶
<pb:KR2k0056_WYG_028-12a>¶
　　(為民請命幸未殊絶尋以病卒少讀書/東山後人慕之題石壁曰君山讀書處)¶
　　徐敷政(新添人正徳丙子舉人任成都司李博學/粹行砥道勵徳好汲引後進一時知名士)¶
　　(多出/其門)¶
　　文彦鎬(新添人知威逺縣弭盜安/民興利剔弊政聲大著)¶
　　朱　儼(新添人以貢令伊陽嘉/靖初治行為當時第一)¶
　　朱　憲(新添人叙州府丞廉能有聲賜金令督皇/木遷衢州守未任致仕歸持躬謙退鄉評)¶
　　(推/重)¶
　　姚世熙(新添人嘉靖庚戌進士厯官太僕寺卿屢/典藩臬為政得大體冰蘖之操老而愈篤)¶
<pb:KR2k0056_WYG_028-12b>¶
　　(祀浙江/名宦)¶
　　丘東昌(新添人隆慶丁卯舉人官郡丞操守/廉潔歸休後杜門著述絶跡公門)¶
　　劉國藩(新添人萬厯丙午舉人天啟間任墊江縣/令墊號難治尹兹邑者率被誣訐不得善)¶
　　(去國藩蒞任四載民/咸愛慕擢南兵部郎)¶
　　丘禾嘉(新添人萬厯壬子舉人崇禎間由職方主/政超擢遼東巡撫擅經濟才一時倚為長)¶
　　(城因與大帥左改南/太僕寺卿辛於京)¶
　　丘懋樸(新添人太史禾實長子登崇禎癸酉鄉試/性孝友能文章宦荆南僉事遇難死人士)¶
　　(感之備/棺安葬)¶
<pb:KR2k0056_WYG_028-13a>¶
　　丘懋素(懋樸弟登崇禎庚午鄉試任南陽守流寇/入城罵賊而死屍横野外烏鵲環繞數日)¶
　　(不散土人異之累/塜立石以志其烈)¶
　　史載澤(新添人以貢任武隆知/縣有異政居家孝友)¶
　國朝¶
　　諶文學(開州人通經史易象明總兵楊得勝募為/叅軍運籌多獲勝康熙元年恩貢吳逆叛)¶
　　(强之仕逃匿得免吳逆平補鄖陽令請/老居家恤貧濟困年八十五無疾而逝)¶
　　安順府¶
　　明¶
<pb:KR2k0056_WYG_028-13b>¶
　　李　淮(郡人𢎞治乙卯舉人循行孝謹厯官崇府/長史文章徳教俱有可傳七疏乞歸士林)¶
　　(雅重/之)¶
　　牟應綬(郡人恩選任連平州/守建禦寇功卒於任)¶
　　婁九徳(字虞廷郡人萬厯丁未進士以工部郎出/知萊州府嵗大饑多方賑救全活者衆遷)¶
　　(廣西副使厯雲南左布政清操/素節始終不渝年七十二卒)¶
　　趙　侃(字至剛普定衞人天順甲申進士為吏科/給事中有優恤邊軍時政人事進退不公)¶
　　(等疏皆痛切時弊上皆嘉納行之/陞通政司右通政卒於官賜諭葬)¶
　　汪　鍾(普定衞人成化乙酉舉人厯官郡守/申理寃獄弭盗賑荒所至皆有實政)¶
<pb:KR2k0056_WYG_028-14a>¶
　　牟宗海(普定人成化辛卯舉人官/縣令行誼高潔重於鄉閭)¶
　　薛　潮(普定人𢎞治壬子舉人厯官知州有/聲雖燕居正襟危坐不為權貴所撓)¶
　　胡　淮(普定人𢎞治乙卯舉人知嶍峨縣在任愛/民造士捐俸築城歸家教子睦族鄉評重)¶
　　(之/)¶
　　潘　時(普定人𢎞治戊午舉人厯官廣西太平郡/守行檢端方居恒常以不愧屋漏四字書)¶
　　(於座/右)¶
　　汪大章(普定人𢎞治己未進士幼稱竒童弱冠登/第厯官叅議聲名藉甚以事忤劉瑾遂告)¶
　　(歸/)¶
<pb:KR2k0056_WYG_028-14b>¶
　　潘　瑞(普定人正徳丙子舉人由雲陽令擢工部/主政督工忤權貴繫獄尋釋遷郎中厯官)¶
　　(雲南叅議嘗推産於/諸昆季人謂其克讓)¶
　　蔣　有(普定人正徳間明經厯鎮南州守靖盗除/弊屢邀旌異及旋里囊無餘蓄而好施不)¶
　　(衰/)¶
　　梅　月(普定人嘉靖丙戌進士厯官川南道副使/民間有梅月雙清之謡生平持躬謙讓人)¶
　　(稱長/者)¶
　　潘大武(普定人嘉靖戊子舉人知江油縣清白無/染城中多火災大武拜而息免去戍卒及)¶
　　(金井夫銀民至今便之厯曲靖/郡丞告歸讓産睦族號為篤行)¶
<pb:KR2k0056_WYG_028-15a>¶
　　潘　瑬(普定人嘉靖庚子舉人任保山令保民歌/思之遷台州以疾告歸台人逺送千里)¶
　　梅　豸(普定人萬厯戊午舉人令/完縣多所建竪以力幹聞)¶
　　陸　京(安莊人官雲南都指揮同/知剛直才武好學能詩)¶
　　陸　正(京子有文武略官雲南都指/揮同知政令嚴明部伍畏服)¶
　　胡　裕(安莊人成化丙午舉於鄉任犍為知/縣有禦寇功歸林下澹泊如寒素)¶
　　陳　表(安莊人由明經任資縣主簿剛/介持身勤㢘蒞事以年老致歸)¶
　　朱　卿(安莊人温厚和平由明經/為涪州教時稱明師云)¶
　　陳嘉畧(安莊人嘉靖丁酉舉人知睢寧縣築城平/盗有異政乞養歸著書訓子修學建橋嗜)¶
<pb:KR2k0056_WYG_028-15b>¶
　　(義如/渴)¶
　　伍　咸(安莊人嘉靖己酉鄉舉任峽江教諭捐俸/修學分膳周貧陞南川令遷泮宫新城郭)¶
　　(士民為/之立祠)¶
　　朱　官(安莊人嘉靖戊午舉人厯官楚雄府同/知造祭器置塾田每多義舉祀名宦)¶
　　韓　鈺(永寧州人𢎞治己酉舉人正徳間任湖州/府推官持身方正㢘平乞休歸田足跡不)¶
　　(履公/庭)¶
　　衞　蘭(平壩人景泰庚午舉人明敏廉/潔厯官衢州府通判卓有聲望)¶
　　黄　宇(號禮門平壩人萬厯丙子舉人厯廣/南守好古力行學者稱為禮門先生)¶
<pb:KR2k0056_WYG_028-16a>¶
　　黄運昌(平壩人萬厯丙午舉人厯官永/平守温恭純粹著有黔紀閩紀)¶
　　楊　鸞(威清人筮仕雲陽縣令未幾即乞休歸/家居四十餘年以舌代耕子孫多顯者)¶
　　孔元徳(威清人萬厯戊午舉人崇禎間任姚安府/知府姚郡土地廣逺旱澇無時各淜瀦水)¶
　　(艱於全濟元徳躬自相視捐俸添築豐樂淜聚水/灌溉嵗増穀千餘石陞兵巡安普道民咸徳之滇)¶
　　(人謂瀦水之/陂塘為淜)¶
　　平越府¶
　　明¶
　　黄　紱(字用章郡人正統丁卯舉人戊辰成進士/除行人累官户部尚書改左都御史性廉)¶
<pb:KR2k0056_WYG_028-16b>¶
　　(峻正直為郎時人呼為硬黄叅政重慶時旋風擁/輿不得行齋禱於神若有言州西寺者往圍捕之)¶
　　(盡得其寺僧淫殺諸奸慝置之法晉楚右布政㑹/僧繼曉來勢熖薰灼紱度其將遁檄武昌府以計)¶
　　(欵之俄事敗檻送伏誅晉副都御史巡撫綏延偶/行部見川中飲馬婦片布遮下體大慙俯首嘆息)¶
　　(曰我為巡撫令健兒家貧至此何靣目臨其上亟/令豫出三月餉軍中皆感泣有詔毁菴寺紱汰尼)¶
　　(配軍中壯無妻者入掌户部盡革財賦積弊改左/都天下想望丰采自以戅直慮觸禍請老去未幾)¶
　　(卒年七/十有一)¶
　　楊　文(郡人正徳中為開縣訓導值藍賊亂薄城/文與當事率衆力拒城卒獲全擢東鄉尹)¶
　　(流寇肆刼文多方籌畫擒其首惡餘黨悉/平晉漢川守厯官一十八載囊無餘貲)¶
<pb:KR2k0056_WYG_028-17a>¶
　　李　炯(郡人萬厯辛卯舉人踐履謹飭與人和/恕厯官至知府生平未嘗以言語忤人)¶
　　王家鼎(郡人天啟丁卯舉人官按察使居官㢘明/判獄多所全活民利賴之解組歸賑貧濟)¶
　　(乏以詩酒/終其年)¶
　　周　瑛(字廷潤興隆人篤志於學從師於蜀之瀘/州比再期歸登景泰甲戌進士由部郎出)¶
　　(知臨安衡州二郡遷行太僕卿廣西右布政使𫾻/厯中外卓有聲稱已而引年優游林泉多吟咏嘗)¶
　　(出貲修學所著有興隆志二卷草亭存稿若干/卷子希黙希謙孫竽笈曽孫良卿皆舉於鄉)¶
　　周武卿(興隆人正徳間任教授造詣高明踐履篤/實鑄學宫祭器讓祖居以睦弟兄親老休)¶
　　(歸鄉評/推重)¶
<pb:KR2k0056_WYG_028-17b>¶
　　周　應(興隆人任澂江府通判有膽畧謙恭下士/適知府李以袞致仕應署府篆寧州土官)¶
　　(祿昌文部目李蒿鵲王尊縱士卒掠東市應命僚/屬守城單騎詣之諭以利害詞氣嚴正賊衆解去)¶
　　(澂賴/以安)¶
　　余懋學(興隆人萬厯己卯舉人筮仕光化白江岸/浮尸之寃邑人神之擢守騰越十載修屯)¶
　　(城嚴武備減糴運平暴亂士民徳之知雲南順寧/府時郡初設流城池官署學宫祠廟錢糧賦役皆)¶
　　(其裁定至今利賴任/十八年陞金騰道)¶
　　劉之蘭(平越府人中崇禎壬午鄉試任臨安别駕/流寇入滇執之蘭授以官蘭不屈罵賊死)¶
　國朝¶
<pb:KR2k0056_WYG_028-18a>¶
　　王賜綬(黄平州人幼嗜學博通經史父仕金谿殁/於任扶櫬歸里孝事繼母日以)¶
(上諭十六條誨其子姪臨終命捐貲修學宫買田作/    義塚二子成其志皆睦鄉黨樂施與邑人徳之)¶
　　都勻府¶
　　明¶
　　鍾　祥(郡人成化癸卯舉人姚州/牧孝友謙㳟里稱厚徳)¶
　　雷　杲(都勻府人明經任浪穹知縣/多惠政民愛戴之為立生祠)¶
　　屠　巒(都勻府人正徳間知江夏縣㢘介不阿因/忤劉瑾調蘆山省刑均徭善政種種高繼)¶
　　(恩之亂合圍攻城巒守禦有/方城賴以全民立祠祀之)¶
<pb:KR2k0056_WYG_028-18b>¶
　　雷　轟(都勻府人杲子由監生知四川鹽亭縣勤/慎有聲賑荒多所全活陞雲南北勝州牧)¶
　　(崇祀/名宦)¶
　　吳　鋌(都勻府人幼孤鞠於伯氏初未知名時鄒/元標謫勻見鋌卷擊節曰此黔士第一已)¶
　　(而試督學果首㧞萬厯壬午舉鄉試第一元標時/朂以正學鋌默領之鄒去益下帷自勵勻士多從)¶
　　(之遊鋌亦毅然以師道自任夜潛坐嘗至雞鳴思/及父母早殁淚淫淫下坐是多病上春官不偶卒)¶
　　(無以為殮同年李時/華助之歸鄒銘其墓)¶
　　陳尚象(字心易都勻府人幼師鄒元標領萬厯己/卯鄉薦庚辰成進士由中書舍人遷授户)¶
　　(科給事中值河南饑抗章請蠲帶徴逋糧七十三/萬有竒詔可之又請命潞藩之國復疏浙運丁夫)¶
<pb:KR2k0056_WYG_028-19a>¶
　　(之苦獲免其半巡京營宿弊一清奏減光祿經費/劾錦衣諸不法事金吾為之歛戢尤好汲引人才)¶
　　(己丑分閲禮闈辛丑典蜀鄉試得士最多轉刑科/左給事因力言建儲事廷杖削籍歸庚子復原官)¶
　　(以母老歸又十三/年卒贈光祿卿)¶
　　鍾大章(都勻府人萬厯乙酉舉人任鄧州守厯/任二十餘年垂槖歸來僅圖書數卷)¶
　　徐思明(都勻府人任雲南雲龍州牧有/為有守居鄉端謹不愧先民)¶
　　華　剛(都勻衞人監生正徳間以杭州倅遷彌勒/州守明察有為十八寨夷民桀驁不供賦)¶
　　(聞剛至盡輸夙逋朞月間禁令/大行卒於官父老頌之不衰)¶
　　孫　瀚(清平人成化丁酉舉人官/郡丞孝友端直鄉里矜式)¶
<pb:KR2k0056_WYG_028-19b>¶
　　孫　重(瀚子字威卿清平衛人正徳庚午鄉舉令/緜竹直道不茍罷繁苛鋤蠧梗不事趨承)¶
　　(竟中萋菲改學博遷雲南左衞經厯歸杖履徜徉/賦詩娛老二十年卒都御史張岳銘其墓子裒嘉)¶
　　(靖丁未進/士官御史)¶
　　王　木(字子昇清平衞人父漳清苑令有惠政木/生而好學中正徳癸酉鄉試授隨州學正)¶
　　(召為御史多所糾彈嵗大比近臣主試弗公木劾/之勲臣莊户為民害者一繩以法貴戚歛手江南)¶
　　(旱疏請出公帑以賑海寇董効等倡亂㑹兵勦平/之賜白金文綺嘗謂大學士楊一清尚書王守仁)¶
　　(可大用時服其知人出為雲南僉事備兵迤西綜/覈郡吏奬廉黜貪以鯁直為時所排遂拂衣歸著)¶
　　(東巡集晴溪詩集奏稿藏於家子/炯孫培墀墊曽孫鍈先後登科目)¶
<pb:KR2k0056_WYG_028-20a>¶
　　侯　問(清平衞人正徳癸酉舉人嘉靖間任太和/縣令通敏愛民縣故附郭供億費倍他縣)¶
　　(舊取辦里甲胥吏蠶食其中民為之困問一切/更之民乃得蘓遷工部主事累官行太僕寺卿)¶
　　孫　衣(清平人嘉靖辛卯舉人知雲南保山縣杜/絶賄門寛於民而嚴於吏陞雲南府同知)¶
　　(益自勵子應/鰲世其家)¶
　　王　樸(清平人嘉靖辛卯舉人為大理通判後知/昆陽州有才節持大體除易門逆黨王一)¶
　　(新見/滇志)¶
　　李　佑(字吉甫清平衞人嘉靖丁未進士授南大/理評事陞寺正改工部往董川貴大木深)¶
　　(入嵐瘴不辭險阻於商民無擾而大工以濟遷副/使備兵南贑時盗猖獗殺汪副使佑視事浹辰單)¶
<pb:KR2k0056_WYG_028-20b>¶
　　(車入岑岡三巢譬曉李文彪諸劇賊各歛束聽命/立定南縣控制諸巢未幾廣東賊亂復設巡撫以)¶
　　(佑南贑功超僉都往撫其地百務創造無所承藉/佑綜理精密號令嚴明海賊林道乾山賊張韶南)¶
　　(等次第就擒一歲㨗書十餘上屢賜金幣璽書慰/勞以病歸所著有南法寺駁稿撫粤疏稿及詩文)¶
　　(等/集)¶
　　孫應鰲(字山甫清平人幼穎異日誦千言弱冠登/嘉靖丙午鄉試第一癸丑成進士選庻常)¶
　　(授户科給事中出補江西僉事遇流寇有方畧九/江三百人誤坐賊黨一言出之遷陜西督學實意)¶
　　(作人身先為範士服其教累遷鄖陽巡撫隆慶改/元上勵政親賢十事並劾提督太和宫大璫貪欺)¶
　　(狀上皆納之尋乞骸歸萬厯初召起原任首請恤/錄建文死事諸臣並復革除年號奏雖畱中識者)¶
<pb:KR2k0056_WYG_028-21a>¶
　　(韙之未幾入為大理卿陞户部右侍郎改禮部掌/國子監祭酒請嚴監規勤考課命著為令㑹駕幸)¶
　　(學進講虞書無逸章命坐賜茶復以病予告再起/南工部尚書卒諡文㳟賜祭葬著有教秦緒言易)¶
　　(談春秋節要律吕分解四書近/語學孔精舍彚稿續稿等書)¶
　　李　純(清平人歲貢撫孤贍族有古君子風司鐸/保康𢎞雅以身立教去任既久人猶思之)¶
　　(崇祀/名宦)¶
　　鄔昌竒(都勻人官柳州同知擢侍御從永明王由/榔於滇復從入緬甸常勸李定國無失臣)¶
　　(禮卒死緬/甸之難)¶
　　鎮逺府¶
<pb:KR2k0056_WYG_028-21b>¶
　　明¶
　　陳三才(鎮逺府人萬厯間任印江訓導/抱負淵𢎞體裁端雅多士賴之)¶
　　張應吾(鎮逺府人萬厯丁酉榜首丁未成進士任/兵部郎以邊才擢寧前道副使因建議不)¶
　　(合投/劾去)¶
　　何承光(鎮逺府人萬厯壬子舉人崇禎末任䕫州/府丞獻賊冦䕫承光率義勇拒之城將陷)¶
　　(乃衣冠危坐賊至/殺之沉尸於江)¶
　　周良翰(號拙存鎮逺縣人天啟二年任貴陽教授/值安賊圍城翰與當道晝夜巡守日以忠)¶
　　(義勵/生儒)¶
<pb:KR2k0056_WYG_028-22a>¶
　　蕭時芳(偏橋人成化間嵗貢官國子監/學録博學多才有詩文行世)¶
　　楊通宇(字實先施秉縣人萬厯乙酉鄉薦除湘潭/令擢御史巡按陜西遷黄州守所在有聲)¶
　　(與弟友愛/睦族賑貧)¶
　　孫　台(偏橋人萬厯戊子舉人任曲靖同知大理/保賊變監霑益兵卒於行間祀雲南名宦)¶
　　龔國瑄(天柱人由歲貢任茶陵州學博正巳率士/崇禎末流賊破茶陵城國瑄正衣冠從容)¶
　　(盡節於學署/子𢎞盛同殉)¶
　　楊上卿(天柱人靖州諸生孝友端方設教天柱所/士類景從後改縣學知縣朱梓檡子弟俊)¶
　　(秀者二十九人令上卿教之侏&KR0867;/之俗悉知向學後以明經官教授)¶
<pb:KR2k0056_WYG_028-22b>¶
　國朝¶
　　陳憲度(施秉縣人崇禎壬午舉人官石阡府教授/孝友性成父逺宦粤東卒於官與仲兄扶)¶
　　(柩歸里廬墓盡哀事繼母朱氏至孝母病篤焚香/告天願以身代母病復痊兄弟友愛共爨無間麻)¶
　　(陽渠寇莫崇文等肆行擄掠憲度以大義責之/賊相戒勿犯全活甚衆著有麟經稿行於世)¶
　　思南府¶
　　明¶
　　申　祜(字天錫思南人常從父之田父被虎啣祜/持杖尾之父得免正統戊午舉於鄉入國)¶
　　(學肄業祭酒李時勉以言事忤㫖下獄祜率諸生/伏闕願以身代上為霽威登乙丑進士拜四川道)¶
<pb:KR2k0056_WYG_028-23a>¶
　　(御史英廟北征/以身代帝殉難)¶
　　安　康(字汝錫思南人總角時讀書青鸞溪焚薪/繼晷景泰癸酉舉人如京師從太史商輅)¶
　　(游厯官户工二部郎𢎞治初彗星見康上書請息/興作裁冗員詰奸慝以弭天變上嘉納之出守澂)¶
　　(江僰衆數萬為寇康單騎深入示以威徳遂解散/澂江民祠之致政歸裝僅衣衾數事放情林壑有)¶
　　(青鸞集/行世)¶
　　李　濬(思南人明經任臨武主簿天順間苗以萬/衆入寇濬率衆保舜峯寨率先壯勇以拒)¶
　　(賊攻不克而去及冬苗再入寇濬令民煮藥矢以/射之中者立斃遂解去八年又合衆大舉連寇城)¶
　　(下終不能克轉攻陷桂陽城/而臨武卒無恙遷貳蔚州)¶
<pb:KR2k0056_WYG_028-23b>¶
　　安孝忠(思南人弱冠領𢎞治辛酉鄉薦性頴敏好/學工詩文初授寧國府通判操守清介遇)¶
　　(事迎刃而解值武廟駕幸南京孝忠攝府篆事皆/咄嗟立辦民亦安之尋乞歸杜門著書有文集)¶
　　田　秋(字汝力號西麓思南人正徳甲戌進士厯/給事中建白最多革内府監局冗食議郊)¶
　　(壇遷塚事奏停雲南差鎮内臣清光祿不經之費/裁太常寺冗役酌御馬監財用盈縮議天地壇合)¶
　　(祭之非禮疏請貴州開科建府城垣先是鄉人葬/祭俱用浮屠秋遵家禮衆翕然從之建先祠置義)¶
　　(田以贍族之不能婚葬者修橋梁治藥餌惠濟無/窮著有西麓奏議子時中舉於鄉時龍舉鄉試第)¶
　　(一/)¶
　　符有光(思南人嘉靖辛卯舉人任大理守操行端/慤學術淵洪為士大夫表儀當官沉毅有)¶
<pb:KR2k0056_WYG_028-24a>¶
　　(為有平/滇宼功)¶
　　李　渭(字湜之號同野思南府人年十五父富以/母不敬思無邪朂之渭奉而書諸牖始覺)¶
　　(妄念叢起久之漸除於是專求本心嘉靖甲午舉/於鄉讀孟子伊尹耕莘章則曰堯舜君民事業自)¶
　　(一介不取始由華陽知縣和州知州擢高州府同/知嘗夢三蛇繞身亟揮杖蛇乃走詰朝合浦令以)¶
　　(美珠進化州吳川吏以兼金進渭皆叱之笑曰三/蛇夢破矣金珠固吾人蛇蝎哉擢應天治中南户)¶
　　(部郎知韶州府時有萑苻之警乃諭寮屬曰夫子/告康子不欲二字是千古弭盗根本弭山中盗易)¶
　　(弭心中盗難聞者悚息擢廣東副使政體寛平居/官清慎暇則與僚友及諸生講學所居母意軒刻)¶
　　(必為聖人四字懸於中以自勵士人翕然宗之遷/滇左叅政渭之學基於庭訓切磨於武陵蔣信黄)¶
<pb:KR2k0056_WYG_028-24b>¶
　　(安耿定向至滇與南城羅汝芳同官其學益進嘗/曰本體原無間斷學者不可在起滅上做工夫予)¶
　　(昔日工夫亦有起滅自得近溪力自是欲罷不能/近溪汝芳號也所著先行錄問答三卷毋意篇合)¶
　　(大學中庸易問為一卷簡寄三卷雜著一/卷詩文三卷家乗十二卷大儒治規三卷)¶
　　敖宗慶(字汝承號梅坡思南府籍嘉靖戊戌進士/厯官滇撫天資殊絶讀書目數行下敭&KR1318;)¶
　　(中外經濟洪多嘗典鐵冶徒役多困斃宗慶給布/帛以禦寒有疾病命醫藥療之全活甚衆分守河)¶
　　(南時令民墾田復鑿河導水以灌溉躬課耕耨民/得粒食俗尚侈靡以節儉風下民尸祝之晉廣西)¶
　　(按察使爭戍卒事三上揭臺使不報宗慶曰殺人/媚人吾不為也持之益力卒出之癸亥晉副都巡)¶
　　(撫雲南鐵鎖箐亂指授方畧卒奏竒功以閒住歸/居林下母董氏年八十朝夕奉侍時為孺子狀以)¶
<pb:KR2k0056_WYG_028-25a>¶
　　(娛之鄉人多/所激勸焉)¶
　　羅國賢(思南人嘉靖癸卯舉人任通江令勤於蒞/事弊政悉除處林下手不釋卷言笑不茍)¶
　　(鄉黨/稱之)¶
　　饒　孚(思南人嘉靖戊午舉人/任思明同知有治行)¶
　　羅明賢(思南人萬厯己夘舉人謙和/謹厚知䝉自縣卓有聲望)¶
　　蕭重望(思南人萬厯乙酉鄉試第一丙戌進士端/方嚴正筮仕厯有異政擢御史凡四奉代)¶
　　(巡多所條奏告養歸仍疏安邊五事請設偏沅巡/撫雲貴總督思南同知設安化縣建印江縣學輒)¶
　　(報可嗣召補都察院僉都御史/卒於官御賜棺殮馳驛歸葬)¶
<pb:KR2k0056_WYG_028-25b>¶
　　羅萬鵬(思南人萬厯貢生任定邊知縣/有政聲居家孝友月旦咸推)¶
　　敖榮繼(思南人天啟壬戌進士以縣令遷/刑部主事宅心仁恕多所平反)¶
　　鄭安民(思南人性孝友居家時父妾見逐已有孕/安民潛迎置别室生弟澤民中崇禎庚午)¶
　　(鄉試田宅奴婢悉讓之無所取以例貢為蜀府長/史委駐青州防守流賊小紅郎冦蜀敗之加四品)¶
　　(服崇禎十七年賊冦成都安民知事在不救裁書/别其家人曰忠孝性生不容勉强此身將以殉國)¶
　　(勿念我矣城陷蜀王赴水死安民趨入府大慟曰/今日忍令我王獨死乎亦躍入水抱王屍而死)¶
　　田　穀(安化人成化丙午舉人授新津令清慎嚴/明賑窮鋤奸築城修學陞曲靖府通判尋)¶
　　(乞養歸/不復仕)¶
<pb:KR2k0056_WYG_028-26a>¶
　　任效忠(安化人嘉靖丙午舉人性孝友敦行/誼厯官雲南楚雄同知有㢘幹稱)¶
　　鄒孟哲(安化人嘉靖丙午舉人任興國/州守官清慎有實政録垂後)¶
　　楊宗朱(安化人嘉靖己酉舉人任岳州府通判公/餘講學以教士之秀者嚴緝洞庭湖盗往)¶
　　(來無/虞)¶
　　張守宗(安化人嘉靖庚戌進士厯官部郎蒞/事以正不徇請託以母老遂乞終養)¶
　　羅廷賢(安化人嘉靖壬子舉人行己以聖賢為期/飯蔬衣布窮約自甘母疾衣不解帶訓育)¶
　　(幼弟卒以成名厯/官州牧屢著循聲)¶
　　冉宗孔(安化人明經任畧陽令操守廉/潔歸里闡揚正學繼李渭而起)¶
<pb:KR2k0056_WYG_028-26b>¶
　　郭宗廕(安化人嘉靖甲子舉人端方耿介事伯兄/以恭敬少讀書一室有&KR0276;婦夜奔正色拒)¶
　　(之司鐸卭州虀鹽布素峻却脩贄捐俸以周貧士/擢隣水令倡學愛民挂冠歸益勵清修敝屋三楹)¶
　　(荒田數畆依/然寒士之風)¶
　　張守剛(守宗弟萬厯丙子舉人厯官雲南守賦性/果達剖決如流修城繕學愛民造士咸有)¶
　　(懋/績)¶
　　田　仰(安化人萬厯癸丑進士以縣令擢銓部晉/太僕寺少卿天啟六年巡撫四川值奢賊)¶
　　(叛後綏戢殘疆肅/吏愛民人懐其惠)¶
　　楊廷詔(安化人萬厯己未進士知龍溪縣擢銓部/郎有氷鑑稱遷湖廣驛傳道政聲籍甚)¶
<pb:KR2k0056_WYG_028-27a>¶
　　陳一龍(印江人嘉靖辛酉舉人任定/逺知縣學有淵源治稱循良)¶
　　戴　璧(印江人明經嘉靖間任富順主簿禔躬不/愧古人常寓燕邸同侶病甚親調藥餌久)¶
　　(且不/懈)¶
　　鄒　慶(婺川人正統戊午舉人任鎮南知州陞/姚安知府厯任皆有惠政治行稱最)¶
　　唐　瑞(婺川人嘉靖歲貢修建婺學厥/功居多著有賢關啓鑰一書)¶
　　龔冲霄(&KR0276;川人嘉靖貢生任河州判官/徳行攸著倡建婺學鄉人徳之)¶
　　石阡府¶
　　明¶
<pb:KR2k0056_WYG_028-27b>¶
　　馮　旺(石阡人任安寧提舉居官廉/慎退歸林下鄉里化為長厚)¶
　　全　文(石阡人嘉靖甲午舉人居家孝友操行無/玷任華陽王府教授陞陜西韓城知縣為)¶
　　(政仁明民/多頌其徳)¶
　　王新民(石阡人嘉靖辛酉舉人知易門縣寛厚愛/民以憂歸民歌思之建祠以祀見雲南志)¶
　　周之相(石阡人萬厯間知河西縣寛徭役/弭竊盗至今民頌其徳見雲南志)¶
　　曹　珩(石阡人萬厯壬午鄉舉任潛江令有廉能/聲致仕歸事親交友咸盡其道一鄉矜式)¶
　　安徳印(石阡人萬厯辛卯舉於鄉任巴州守歸/建議修學倡明古禮士風為之一易)¶
　　楊國棨(龍泉人萬厯間任長洲縣令清/操不渝歸家閉户著書以終)¶
<pb:KR2k0056_WYG_028-28a>¶
　　龎　杰(龍泉人天啓辛酉舉人任滎澤令/有修堤備河功居鄉以謹厚化俗)¶
　　冉繼勲(龍泉人天啓間&KR1318;官叅將值水西叛奉調/防禦屢著戰功辭歸慕義散財澤及鄉閭)¶
　　歐陽東昌(龍泉人任墊江令獻賊入/蜀委守渝州城陷不屈死)¶
　　思州府¶
　　明¶
　　傅汝舟(思州人成化丙午舉人/官至叅政厯官有聲)¶
　　任應科(思州人以明經任思恩府/别駕蒞政居鄉皆有譽望)¶
　　李　淳(思州人萬厯丙子舉人知永州/府性倜儻清慎自持士民懐惠)¶
<pb:KR2k0056_WYG_028-28b>¶
　　任之望(思州人應科子天啟丁卯舉人父為潼州/守之望為中江令父卒扶櫬歸里至夔門)¶
　　(狂風驟作隣舟俱覆時之望處别舟躍入父柩舟/中撫柩泣禱隨風欹側半身已入水中行六十餘)¶
　　(里風始息乃得無恙服關遷職方主政兩舉鄉飲/大賓鄉居恭謹淳厚雖稚子無侮飲酒竟夕無惰)¶
　　(容子中鳯庚子舉人餘四人/應明經者三無忝庭訓云)¶
　　李之駒(思州人崇禎癸酉舉人/官僉事尋卒未竟其施)¶
　　胡維弼(清浪人嵗貢性淡泊寧靜自守崇禎二年/任貴州畢節衞教授課士有聲巡按御史)¶
　　(提學道交薦陞吳縣知縣赴/任一載告歸鄉里服其徳)¶
　　侯　位(字世卿平溪衞人𢎞治乙卯舉人正徳辛/未進士初援無錫知縣判斷如神日了百)¶
<pb:KR2k0056_WYG_028-29a>¶
　　(餘事民咸心服邑當水陸之衝往來驛使絡繹位/性剛毅不畏强禦行取兵部主事轉武庫司郎中)¶
　　(疏諫武宗遊幸受廷杖直臣之名滿天下後陞江/南操江巡撫奏減浮糧清海防恤士愛民興利除)¶
　　(弊轉都御史母百歲奉㫖/建坊霍韜有文載通志)¶
　　許　時(平溪人正徳時由指揮使功授江西操捕/都司值宸濠之變抗節殉難宸濠就擒追)¶
　　(録其忠/賜祭葬)¶
　　唐一鵬(平溪人萬厯己夘舉人癸未進士由行人/考選廣東道御史巡按漕河浙江陜西三)¶
　　(處廉直有聲陞太僕寺卿/有疏劾李如松事詳明紀)¶
　　袁　翎(平溪人天啟甲子舉人任來安知縣丁丑/七月流賊蟻至城下大呼袁清官不破你)¶
<pb:KR2k0056_WYG_028-29b>¶
　　(城經三日去縣竟無擾全活男婦數千餘口安撫/特疏具薦畧云循良大著芳聲流寇不攻孤邑後)¶
　　(陞夀州/知州)¶
　　萬年策(平溪人天啟甲子舉人厯官兵部/左侍郎有聲邑人許之獬為傳)¶
　　鄭逢元(字天虞平溪人崇禎癸酉舉人厯官總督/禮部右侍郎父殁卜𦵏餘慶城南奉母居)¶
　　(蒲村孫可望據黔中强起之逢元辭書有云絶裾/請纓温太真之後悔何及依劉為命李令伯之陳)¶
　　(情可憐自號天問和尚與/吳人錢邦芑為世外交)¶
　　單之賓(平溪人由㧞貢任四川劍州學正署州篆/值流冦破城整冠罵賊以死川撫具題疏)¶
　　(畧云罵賊有常山之舌臨難無/茍免之心後贈國子監學録)¶
<pb:KR2k0056_WYG_028-30a>¶
　　銅仁府¶
　　明¶
　　劉時舉(銅仁府人先是時舉父仁倅梧州道卒舟/次昭平為猺賊所刼舉家遇害執時舉入)¶
　　(巢中以機智得脱歸謹身力學嘉靖丁/酉舉於鄉厯官陜西副使有廉能聲)¶
　　陳　珊(字鳴仲銅仁府人嘉靖癸丑進士授行人/以不附嚴嵩官屢蹶終兖州郡丞嘗銘其)¶
　　(座右曰士大夫能以居鄉之心居官天下必無寃/民能以居官之心居鄉天下必無請托人以為名)¶
　　(言子揚産成進士吳産周産孫如/旦麐瑞曽孫佳士佳應皆舉於鄉)¶
　　喻　政(銅仁府人字漳瀾萬厯乙未進士自部郎/出守福州府清修自勵愛民如子稱治才)¶
<pb:KR2k0056_WYG_028-30b>¶
　　(第一尋乞養歸里謙/和坦易鄉人化之)¶
　　徐　穆(銅仁府人萬厯辛丑進士持己端慤居官/廉靜自興化守歴河南叅政雲南副使皆)¶
　　(有惠澤士/民懐慕)¶
　　楊如臯(銅仁府人字師虞萬厯甲辰進士授玉田/令以循卓擢監察御史持論得大體不以)¶
　　(矯激為名繡斧所至政/尚簡靜吏畏而民懐之)¶
　　萬　任(銅仁府人崇禎甲戌進士授蘇州嘉定令/多惠政去後民思之後官御史廉明鎮靜)¶
　　(吏治/肅清)¶
　　楊　燫(銅仁府人萬厯乙酉舉人任灤州知州/殉難贈光祿寺少卿賜祭𦵏廕一子)¶
<pb:KR2k0056_WYG_028-31a>¶
　　黎平府¶
　　明¶
　　周大謨(黎平人隆慶庚午舉人/厯官叅政以清介稱)¶
　　朱萬年(黎平人萬厯乙酉舉人由定陶令轉部曹/出為萊州知府值流冦亂萬年竭力拒守)¶
　　(城陷被執罵賊不屈死士民建亭以旌其忠竝立/廟祀之後贈光祿寺卿廕子入監有膠州進士張)¶
　　(謙宜詳記/其死事狀)¶
　　龍起雷(黎平人萬厯己丑進士任大理寺/評事告歸淡泊自甘無所請屬)¶
　　周九齡(黎平人萬厯辛卯舉人厯官鶴慶知府遷/山西鹽運使持廉守正所至之處人皆徳)¶
<pb:KR2k0056_WYG_028-31b>¶
　　(之/)¶
　　梅友月(黎平人萬厯辛丑進士性謙和與人接物/如光風霽月厯官吏部郎中乞終養囊無)¶
　　(長/物)¶
　　黄振英(銅鼓衞人隆慶時任州佐二十餘年操/守清平囊無一錢歸里杜門人罕識面)¶
　　徐　勗(銅鼓衞人學問淹貫萬厯時任達州知/州有惠政歸里著書自娛祀䕫州名宦)¶
　　何騰蛟(字雲從五開人天啟辛酉舉人讀書知大/義尚氣節常自命以身許國由南陽縣令)¶
　　(轉部曹厯任監司俱有政績陞湖南巡撫時總兵/左良玉有異志興師東下邀騰蛟同舟偕行不可)¶
　　(置之别舟令人守之騰蛟乗間躍入江中流十餘/里漁舟救之起間道走長沙時李自成斃於九宫)¶
<pb:KR2k0056_WYG_028-32a>¶
　　(山其衆數十萬悉來就騰蛟受撫永明王立授/武英殿大學士  大兵入湘潭騰蛟不屈而死)¶
　　董三謨(五開人天啟甲子舉人任山陽知縣遇/流寇破城殉難事聞建坊廕子入監)¶
　　大定府¶
　　明¶
　　李　珉(字美中烏撒人成化壬辰進士知寧國縣/減官租清兼并公私稱便擢御史劾中官)¶
　　(王臣暴横及汪直羅織縉紳余尚梁芳引用妖邪/稱名御史又疏奏貴州站舖軍之苦因得月攴口)¶
　　(糧尋遷四川僉事告歸/子銑中𢎞治己酉鄉試)¶
　　易　輝(烏撒人𢎞治壬子舉人任興府伴讀/在藩邸輔導有方厯官太僕寺少卿)¶
<pb:KR2k0056_WYG_028-32b>¶
　　繆良玉(烏撒人正徳庚午舉於鄉為營山知縣有/聲居鄉好義樂施郡災所居廬獨存楊慎)¶
　　(扁之曰瑞室撫姪文明不啻/已出以子文龍貴封侍御)¶
　　姚大英(烏撒人嘉靖丁酉舉人任永昌府司李視/府篆幾二年清介不染毁淫祠清吏弊人)¶
　　(心悦服及遷忠州士民送者/載道在忠清節亦如司李時)¶
　　繆文龍(字見甫良玉子嘉靖戊戌進士庚子任湖/廣石首令癸卯政成陞南臺御史臨行出)¶
　　(衣物以資貧窘士民後遷雲南副/使厯官叅政馭撫夷酋並著威惠)¶
　　丁文華(烏撒人嘉靖壬子舉人/厯官府丞所在皆有祠)¶
　　張　諫(字孟弼赤水人少有志節以逺大自期嘗/從劉仲珩學於蜀時劉忠愍廷振奉使至)¶
<pb:KR2k0056_WYG_028-33a>¶
　　(蜀諫日與講析二公器之宣徳乙卯中雲南鄉試/北上受業於忠愍正統己未成進士授行人未幾)¶
　　(丁母憂歸哀毁骨立廬墓三年有羣鳥芝草之異/服闋拜御史督福建銀課時被寇後民物凋敝餘)¶
　　(孽閒作諫親率兵捕勦賊遂解竄父辛復廬墓三/年芝再産墓側厯官順天府尹以戅直謫萊州守)¶
　　(尋召為太僕卿卒於官賜/葬祭大學士商輅銘其墓)¶
　　陳　迪(赤水人天順丁丑進士厯官御/史正色立朝為時倚重卒於官)¶
　　朱　謙(赤水人天順甲戌進士由御史擢江西僉/事正憲肅度人不敢犯歸家益勵名節為)¶
　　(鄉里/範)¶
　　王效義(畢節人嘉靖間知富民縣悃愊無/華蒞官二載甘心茹蘖不改其素)¶
<pb:KR2k0056_WYG_028-33b>¶
　　南籠府¶
　　明¶
　　司馬璋(普安州人景泰癸酉舉人任雲南廣西/府通判賦性剛介守已清儉居官有聲)¶
　　薄　淳(字宗厚普安州人成化戊子舉人任鶴/慶府司李居官清慎與時多忤致政歸)¶
　　楊　銘(普安州人成化甲午舉人任富/順知縣淡泊清雅不尚文飾)¶
　　王　儼(字望之普安州人成化丁酉舉人厯/官南康府丞直諒敦朴為後進師表)¶
　　唐　彛(字天彛普安州人正徳丁卯舉人厯官郡/丞淵才茂學不事表暴居官動循凖則物)¶
　　(望歸/之)¶
<pb:KR2k0056_WYG_028-34a>¶
　　沈尚經(普安州人正徳庚午舉人厯官廣州府丞/才識明敏訟無遁情而清操尤著禁豪强)¶
　　(均徭役輿論愜/服擢刑曹郎)¶
　　邵華譜(普安州人正徳丙子舉人任重慶府同知/明敏善斷嘗有商人被誣為盜華譜立雪)¶
　　(其寃又有妒婦鴆殺其夫華譜得其情置/諸理一郡稱為神以子元善貴贈叅政)¶
　　蔣廷璧(字文光普安州人嘉靖壬午舉人初任青/城教諭立教嚴明捐俸以周寒士著璞山)¶
　　(教約遷國學出判沅江遂引還孝友㳟儉寡言笑/恥談人過士類景從淑其教化著家訓政訓等書)¶
　　(子宗魯孫思忠思孝/曽孫明辰俱登科第)¶
　　吳鴻儒(字文伯普安州人嘉靖乙酉舉人任烏撒/同知告歸居家孝友精於三易以授後學)¶
<pb:KR2k0056_WYG_028-34b>¶
　　蔣宗魯(字道父廷璧于嘉靖丁酉雲貴分試宗魯/得售放榜之辰黄龍見霄漢間光燭地直)¶
　　(指曰此科目之光盛世之瑞也諸生當有應者明/年成進士授濬令準田均役無所私縱遷户部主)¶
　　(政備兵臨沅平那鑑之亂轉河南亷使糾伊府之/虐且寘於法晉雲南巡撫時有東川土目阿堂弑)¶
　　(主自立蔓延三省宗魯至陽調各兵而隂以土兵/敗賊於野馬川設竒用伏不數月而平阿堂授首)¶
　　(因與嚴嵩忤乃引歸著有治濬欵議齊梁監税/録吳關奏議牧政事宜並疏草詩文若干卷)¶
　　邵元善(普安州人嘉靖癸卯舉人任嶍峨縣令擢/民部郎謫通判改涿州以誣被逮獲釋謫)¶
　　(辰州判四十五年冢宰嚴納奏請破資格拔幽滯/乃擢元善四川僉事蓋以治行卓異從近例也元)¶
　　(善長於詞賦/吟咏甚多)¶
<pb:KR2k0056_WYG_028-35a>¶
　　孫　科(普安州人嘉靖己酉舉人甘貧孝母久暫/不渝巡撫王諍褒之有一介不汚之語)¶
　　葉聯芳(普安州人萬厯壬午舉人知長夀縣有公/明亷恕之稱擢刑部郎歸置兵興馬館諸)¶
　　(田有功/鄉里)¶
　　董紹舒(普安州人萬厯戊戌進士為御史立/朝侃侃務敦大體特斧多所激揚)¶
　　王祚逺(字無近普安州人舉萬厯癸卯鄉試第二/癸丑成進士選庻吉士授檢討厯官祭酒)¶
　　(禮部右侍郎吏部左侍郎逺少負異才下筆萬言/立就凡試牘不起草既成而後補之詩文閎肆書)¶
　　(法尤工充經筵講官丰儀秀整音吐洪亮熹廟常/目送之總銓政進退人才各當其任崇禎初屢與)¶
　　(枚卜負重望以請病/歸未及大用而卒)¶
<pb:KR2k0056_WYG_028-35b>¶
　　張　濬(安南人正徳丁卯舉人沈毅剛直任福州/府推官骨鯁平刑民皆頌徳以改調遂不)¶
　　(復仕捐金濟/貧絶跡公門)¶
　　楊　相(安南人嘉靖間鄉貢律己端方初遊成均/能以義激臺省厯官丹徒令有循聲歸林)¶
　　(下益敦氣節/鄉評推之)¶
　　張志皋(字汝諧安南人隆慶庚午舉人萬厯初知/昆明縣才氣恢洪鋒稜不露事上愛民聲)¶
　　(稱藉甚在邑四載/去後民咸思之)¶
　　遵義府¶
　　宋¶
<pb:KR2k0056_WYG_028-36a>¶
　　駱世華(珍州人大觀間與駱文貴等内附授奉訓/大夫内殿崇班使忠國愛民久而弗皆聲)¶
　　(名最/著)¶
　　王震生(播州人端平初元兵入蜀震生率兵禦谷/口解難安民事聞授從義郎重慶路兵馬)¶
　　(鈐/轄)¶
　　冉璡冉璞(遵義人兄弟俱有文武才辟召皆不赴/余玠撫四川築招賢館禮士往謁之玠)¶
　　(禮待甚至久而無言使人窺之璡兄弟惟對踞以/堊畫地為山川城池狀復見玠曰辱公禮遇思少)¶
　　(裨益今宜徙合州於釣漁山得其人守之賢於十/萬師逺矣玠以聞以璡為承事郎權知合州璞為)¶
　　(承務郎通判州事徙城事悉以任之遂築/雲居大獲等十餘城屯兵聚糧後果賴之)¶
<pb:KR2k0056_WYG_028-36b>¶
　　明¶
　　傅學(闕綏陽人任廣東都司征/  猺戰死贈榮祿大夫)¶
　國朝¶
　　李篤生(綏陽人邑諸生本姓程江大兵平蜀篤生詣/京師上書授餘慶令陞  西寧州知州耿)¶
　　(逆之亂城破死之/賊平  恩廕其子)¶
　¶
　¶
　貴州通志卷二十八¶
