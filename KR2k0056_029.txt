# -*- mode: mandoku-view; -*-
#+TITLE: 貴州通志
#+DATE: 2015-08-24 22:43:16.257620
#+PROPERTY: ID KR2k0056
#+PROPERTY: BASEEDITION WYG    
#+PROPERTY: JUAN 卷二十九
<pb:KR2k0056_WYG_029-1a>¶
欽定四庫全書¶
　貴州通志卷二十九¶
　人物¶
　　忠烈¶
　　貴陽府¶
　　明¶
　　徐　資(貴州衞戍籍正統時巡按御史黄鎬聞資/有才畧辟置左右隨鎬巡邊至羊腸河猝)¶
　　(與賊遇資奮挺直前厲聲叱賊曰螻蟻餘孽敢害/朝廷憲臣耶我分死之明年此際當殱爾羣醜遂)¶
<pb:KR2k0056_WYG_029-1b>¶
　　(遇害踰年賊果平鄉人名其墓/為忠節岡子節官副都御史)¶
　　李毓陽(貴陽人征水西/遇害祀忠烈祠)¶
　　周思稷(貴陽人萬厯乙酉舉人任新㑹令致政歸/天啟初安逆圍城困守經年以食盡自縊)¶
　　(同時效忠而死者鄉官李固棟孫枝衍/楊之寧胡仰極不能悉紀附記於此)¶
　　劉　琯(貴陽人萬厯丙午舉人崇禎間任南京户/部主事謝政家居以剛直不諧於俗丁亥)¶
　　(流寇入黔與鄉官吳子騏楊元瀛李公門李世/甲王孫齊胡修超蔡紹周等同時被執不屈死)¶
　　吳子騏(字九達貴陽人矜尚氣節喜為人排難解/紛萬厯壬子舉於鄉筮仕興寧以才幹聞)¶
　　(㑹安賊叛母劉氏堕圍城中騏聞變倉皇棄官歸/崇禎十年夷目阿烏謎復叛陷大方城逐守將稱)¶
<pb:KR2k0056_WYG_029-2a>¶
　　(兵内向人心洶洶總督朱燮元屬騏往詣六廣走/書召諸目諭以禍福賊果悦服遣目把白舍等就)¶
　　(撫事平督按上其事奉㫖奬賞丁亥流賊入黔騏/與楊元瀛等之威清率土兵扼賊於滴澄橋敗之)¶
　　(賊悉衆攻擊/被執不屈死)¶
　　顧人龍(定番州人流賊孫可望攻州城人龍率土/民與之相持殺賊甚衆力竭城陷與妻李)¶
　　(氏對縊子諸生大元抱父母屍哭不去賊並殺之/同時殉難者鄉官尹思民賦詩壁間投筆引繩死)¶
　　(黎維垣城上督戰死胡允中冠帶坐庭中叱賊受/刃死土官龍在田土舍龍起潜龍飛血戰死貢士)¶
　　(饒謨大呼率諸生王道中顧從龍黄文芳李一龍/夏朝卿李二龍毛一練尹湯傅尹湯卿熊化楊東)¶
　　(明唐璉賈翰張新建王仰王基昌土官程民悦韋/帝臣土舍韋之福把總許華宇巷戰死舉人毛琛)¶
<pb:KR2k0056_WYG_029-2b>¶
　　(投井死教授艾養中諸生周卜年尹湯賔熊鍾隨/鄉約杜凡六赴火死諸生謝賜璠黎應陽江山秀)¶
　　(潘達黎應辰投泮池死武舉蒙九錫為賊將艾能/竒逼降不屈中箭死按察司司獄陳玉環自經死)¶
　　馬士升(郡人御史文卿子性癖潔喜讀書幼為諸/生旋棄去屏跡山寺一榻蕭然意泊如也)¶
　　(日以篇什自娛不與俗人/交後寇亂被執憤罵而死)¶
　　金鎮貴(開州人原籍江南㑹水西苗叛輸資助軍/需有功厯官總兵致仕崇禎十六年狆苗)¶
　　(圍開州鎮貴與知州黄嘉/雋協力守城城陷遂遇害)¶
　　李　科(開州人官副總兵崇禎十六年流寇/亂科率兵次茶山渡與賊戰殁於陣)¶
　　安順府¶
<pb:KR2k0056_WYG_029-3a>¶
　　明¶
　　黄運寧(平壩貢生天啓壬戌安邦彦圍省城撫按/以蠟書召援運寧傾産募衆援省至太子)¶
　　(橋衝突賊營戰死/事聞贈光祿寺丞)¶
　　黄運逺(平壩人慷慨有勇天啓三年領兵/隨王三善進勦大方戰死祀忠烈)¶
　　劉安鼎(平壩人天啓壬戌安逆圍貴陽分兵攻刼/上游衆皆逃避鼎獨毅然大呼曰生為天)¶
　　(朝人死為天朝鬼肯披氊椎髻以屈膝/於逆猓乎遂閉户登樓舉火自焚死)¶
　　譚先哲(平壩人舉萬厯壬子鄉試歴官户部郎/解組歸閉門養高流寇犯黔舉家殉難)¶
　　石聲和(平壩人中天啟丁卯鄉試厯官叅政平/生以忠信自許流寇入黔舉家死之)¶
<pb:KR2k0056_WYG_029-3b>¶
　　蔣勸善(字小范威清人蚤慧稱竒童弱冠登萬厯/乙卯鄉魁主司鍾惺於諸生中尤加賞異)¶
　　(屢上春官不第授孟津令清苦自持一介不茍津/民逋賦萬餘金積欠已久勸善力請蠲之民困稍)¶
　　(蘇遷河間郡丞以不善逢迎與當道左遂拂衣歸/臥林下者二十餘年日討論篇什力追大雅著有)¶
　　(秦遊草莪石齋諸集明末流/寇入黔被執不屈遂遇害)¶
　　平越府¶
　　明¶
　　李　藻(平越府人正徳丁卯舉人任江油教諭鄢/藍賊變調委督餉守高城親身決戰亡於)¶
　　(陣城賴/以全)¶
<pb:KR2k0056_WYG_029-4a>¶
　　馮世寵(湄潭人博學性嚴介隱/居不仕明亡不食死)¶
　國朝¶
　　黄進忠(平伐營外委把總雍正十三年逆苗背叛/進忠途次城中目擊危急狀官民公畱貼)¶
　　(防毅然協守奮勇戰殁事忠聞給/䘏銀七十兩賜葬祭並祀  義祠)¶
　　都勻府¶
　　明¶
　　陸從龍(都勻人萬厯戊子鄉舉任湖廣新化知縣/致仕歸值安邦彦叛圍省城從龍罄資募)¶
　　(兵督征陣亡事聞贈光祿寺卿廕/一子入監從祀王三善忠烈祠)¶
<pb:KR2k0056_WYG_029-4b>¶
　　楊鳴高(都勻人任浙江湯溪令安賊叛/募兵援省至谷龍司敗績死之)¶
　　楊廷烈(鳴高次子年十八娶吳氏生子甫一歲聞/父陣亡棄家募兵援省誓報父讐屢立竒)¶
　　(功加叅將轉戰/至鴨池河死之)¶
　國朝¶
　　邵煥麟(山隂人任典史雍正十三年四月逆苗攻/陷凱里肆行焚刼時煥麟在城奮前殺賊)¶
　　(手刅數人賊怒環擊之戕其身為數段其/死最慘事  聞贈主簿賜葬祭祀忠義祠)¶
　　鎮逺府¶
　　明¶
<pb:KR2k0056_WYG_029-5a>¶
　　楊　瑄(上通判貌魁梧有膽畧成化三年征茅坪/賊亂同叅將吳經進勦至江口卒遇賊力)¶
　　(戰死/之)¶
　　楊昌祚(鎮逺廪生襲土推官安酋叛代/父領兵援省至甕城河遇伏死)¶
　　思南府¶
　　明¶
　　李　盤(思南副長官宣徳間鎮筸苖叛命大將討/之賊匿山中久不出人皆疑怯盤毅然率)¶
　　(孤軍深入遇賊數百盤䇿馬奮擊斬數十餘級賊/四集援兵不至遂被執盤素勇敢賊畏而惡之及)¶
　　(執賊曰而銅仁李耶思南李耶賊舊為銅仁轄銅/仁李善撫之故云從卒曰銅仁賊欲釋之盤厲聲)¶
<pb:KR2k0056_WYG_029-5b>¶
　　(曰予思南李何必紿之從弟邦政告急於徳江長/官楊潮海潮海至盤已遇害邦政以石置樹間記)¶
　　(之久而樹合生夾石夷人夜過樹下聞空中有㸃/兵聲以為神立祠樹前號為畱石坡御史申祜盤)¶
　　(姪甥也為忘年交每論及時事盤大聲曰身蹈白/刃之鋒鋩血潤原上之野草然後不愧舎生取義)¶
　　(之道申曰大丈夫當如此卒之申亦/死義於土木人咸曰盤祜素志云)¶
　　田景猷(思南人天啟壬戌進士值安賊亂上疏曰/請招撫水西授以樞部主政深入賊巢為)¶
　　(賊所執幾二載巡撫王三善兵至大方脱身出謁/備陳賊中情形後師敗遇害事聞贈太僕寺卿廕)¶
　　(一子/入監)¶
　　石阡府¶
<pb:KR2k0056_WYG_029-6a>¶
　　明¶
　　安民志(龍泉司長官龍泉與播隣無城民志與播/賊將朱擎善以好言結之應龍信之不入)¶
　　(寇已而播氛日熾民志入省請兵五百捐資築堡/墻自衞應龍惡之自率賊寇龍泉民志衆寡不敵)¶
　　(死之播平改龍泉為縣巡撫郭子章請於朝以民/志子世襲土縣丞以旌其忠其祖職仍世為土主)¶
　　(簿/)¶
　　思州府¶
　國朝¶
　　譚徳溥(龍里人歲貢任訓導雍正十三年五月逆/苗入城徳溥衣&KR0227;自若為賊所害事  聞)¶
<pb:KR2k0056_WYG_029-6b>¶
　　(贈國子監學録賜/葬祭祀忠義祠)¶
　　大定府¶
　　明¶
　　羅仕儒(赤水人萬厯辛卯舉人官學正致/仕歸值水西變自縊死以火焚室)¶
　　謝名臣(赤水人萬厯丙午舉人官知縣丁父憂/歸適水西變城陷舉火焚其室自縊死)¶
　　張䕫升(赤水衞指揮張大壯子城陷督鋭士巷戰/短兵相接身被數鎗乃脱身入城隍廟指)¶
　　(神而言曰神不予助使予死當以頸血濺/之乃自殺擲其頭於神座前賊大駭而去)¶
　　王碩輔(赤水人字斗瞻自幼定省不懈人稱其孝/萬厯丙午舉於鄉天啟初任四川南溪知)¶
<pb:KR2k0056_WYG_029-7a>¶
　　(縣時奢寅叛碩輔募兵戰守有汪舉人者與賊通/伺碩輔出戰舉火内應城陷碩輔整衣冠北面稽)¶
　　(首曰臣力竭矣自縊而死事聞/贈光禄寺少卿廕子錦衣千户)¶
　　遵義府¶
　　明¶
　　周　鎮(郡人立功任遵化叅將崇禎時戰/死於邊闔家殉難事聞封墓贈祭)¶
　　孝義¶
　　貴陽府¶
　　明¶
<pb:KR2k0056_WYG_029-7b>¶
　　易楚誠(郡人父病楚誠泣天致禱已而果愈又嘗/病痬醫欲得兔髓和藥楚誠求之野有羣)¶
　　(鷹攫一兔擲於地持歸付醫有司欲上其事固/辭曰此非吾誠所致偶相遇耳不願以是得名)¶
　　陳　晟(前衞人敦禮尚義正統間蠻入寇公廩不/繼晟輸粟助之授七品散官景泰間又輸)¶
　　(金以助軍事/聞賜勅奬之)¶
　　汪勝宗(郡人早孤家貧事母至孝母卒負/土成墳廬於墓側晝夜哀號不已)¶
　　朱　璥(郡人好學能書早喪母事父以孝聞父嘗/疾劇璥禱於神願以身代及卒刻木為像)¶
　　(事之/如生)¶
　　段　達(郡人父病攣達侍起居不刻離夜寢榻下/聞謦欬轉側即起扶掖日則負出外庭具)¶
<pb:KR2k0056_WYG_029-8a>¶
　　(飲食邀鄉隣相與談笑為歡如是者三/十餘年父病卒哀毁踰禮時人稱之)¶
　　陸　緒(郡人事親至孝親卒/廬於墓側守禮盡哀)¶
　　馬　端(郡人事母至孝母疾思鯉為膾端遍覔不/得忽一老翁持雙鯉到門來售端入室取)¶
　　(值酬之比出翁遂不見人以為孝感所致時有/征苗之役端輸粟數百石以給軍奉敕旌異)¶
　　周　昇(郡人父為耆老奉遣往夷落解爭地事中/瘴癘垂絶昇甫弱冠亟往視之割股為羮)¶
　　(以進乃甦夷人見/之皆感歎遂罷爭)¶
　　王　軾(郡人友愛其弟轍同室七/十年始終無間舉族化之)¶
　　劉繼宗(郡人早孤事母至孝母卒設/主以事如在生禮終身不衰)¶
<pb:KR2k0056_WYG_029-8b>¶
　　陳　純(郡人事嫡母孝母病足艱於行純旦夕出/入背負備極勞瘁母卒將𦵏值久雨純仰)¶
　　(天號泣忽晴葬畢/復兩人以為孝感)¶
　　湯良弼(貴陽人貢生萬厯間任栢鄉郴州清平儒/學擢廬陵令賢聲屢著以母老乞養歸每)¶
　　(問省必&KR0227;帶進見下氣怡色旁觀為之感/動又能敦睦族姓周急鄉隣多隠徳云)¶
　　汪　瀾(宣慰司人天順己卯鄉舉任嘉定州知州/事繼母孝處異弟友族人流落夷方者冒)¶
　　(險收之且為之/立業畧無吝色)¶
　　楊　襘(字希祥宣慰司人𢎞治戊午舉人性至孝/母曹嬰心疾每一發輒顛狂如不欲生襘)¶
　　(號泣隨之飲食依曹為進止露禱於神願以身代/母卒哀毁骨立杖而後起三年如一日舉於鄉以)¶
<pb:KR2k0056_WYG_029-9a>¶
　　(父老不忍離左右孝養十餘年父卒始任新寧縣/值流賊破殘之餘多方招撫安集士民懐徳解組)¶
　　(日無以為行李年八十餘卒子文炳照磨文焕知/縣孫其寧以寧俱通判之寧同知曾孫世華舉人)¶
　　(人以為誠/孝之報云)¶
　　黄　瑾(新貴人與弟瑜共處相/敬如賓至老無私蓄)¶
　　守棺孝子(新貴人不知姓名天啟壬戌安賊叛將/圍省城城外居民争入城以避孝子居)¶
　　(郭外獨守其母棺不去賊至城/下義之不加害後餓死於側)¶
　　李　彬(貴筑人性慈煦好急人難嘗謂濟人之術/莫善於醫遂精之時郡中大疫彬曰煮藥)¶
　　(數斛令子弟分擕赴/閭陌療之全活者衆)¶
<pb:KR2k0056_WYG_029-9b>¶
　　龍　見(廣順人弟龍起溺於河見赴水救之/起得免而見竟溺育司以其事聞)¶
　　謝體仁(開州人有經濟才萬厯三十三年水銀山/苗叛總兵陳璘監軍叅政洪澄源率師討)¶
　　(之辟體仁為叅軍誘執叛苗賊首餘黨悉平三十/五年賊黨仇殺體仁屠其家被難者五十三人)¶
　　汪澤民(開州人素有志畧崇禎十六年苗狆王阿/辛等謀刼城澤民聞變密白知州黄嘉雋)¶
　　(賊知事泄遣賊黨七人夜抵澤民寢所刃其腹將/死命其妻以紙筆納腹中曰死當書賊罪狀訴於)¶
　　(神死踰旬七賊各遇澤民追/逐墮峻坡肌肉盡裂而死)¶
　　張　琪(龍里人嘉靖辛酉舉人官河南衞輝府司/李有㢘能聲因丁母艱歸廬墓三年居鄉)¶
　　(教訓生徒人材蔚起子文衡/文錦並登萬厯庚子賢書)¶
<pb:KR2k0056_WYG_029-10a>¶
　　姚　璋(新添人性至孝讀書學古以子/貴封副使益自謙抑鄉人稱之)¶
　　後廷科(新添站軍不知書事母閔氏極孝母病跪/禱城隍祠自暮達旦及母死居喪三年不)¶
　　(入私室既𦵏廬墓三月萬厯間巡/撫楊宏科題旌其門曰庻人之孝)¶
　國朝¶
　　周家正(郡人性孝友年十二種圃養親居喪哀毁/幾於滅性兩兄斷手失明悉賴以養兼撫)¶
　　(諸姪如子友愛著聞/巡撫衞既齊奬之)¶
　　黄維章(開州人性孝母疾割股以療因/得痊州守上其事巡撫旌之)¶
　　何兆柳(開州人字星如崇禎庚午舉人水西賊化/沙杓圍副將方國安於大方城總督朱燮)¶
<pb:KR2k0056_WYG_029-10b>¶
　　(元委兆柳救援兆柳捐資助餉救國安出重圍斬/化沙杓流賊至黔兆柳招集義勇捍禦鄉里為孫)¶
　　(可望所殺籍其家子東鳯鳴鳯並死之幼子/人鳯白其寃於經畧洪承疇奏聞給還家産)¶
　　墻　焯(開州人康熈辛酉武舉事父曲盡孝道父/殁事繼母愈加謹三十年如一日宗族鄉)¶
　　(黨無/間言)¶
　　汪啟徳(貴定民汪逢霖子年十歲有至性霖病篤/藥不效刲股以進霖竟殁啟徳哀毁如成)¶
　　(人巡撫衛既齊憐/其誠摯優賞之)¶
　　朱重義(貴定人廪生事庶母如父在撫幼/弟不踰初心巡撫于凖給匾旌奬)¶
　　張覲北(修文人性至孝居母喪哀毁/骨立後中康熈辛酉鄉試)¶
<pb:KR2k0056_WYG_029-11a>¶
　　安順府¶
　　明¶
　　梅　雪(郡人事親純孝姪惟/和疏請立純孝坊)¶
　　蔣文蔚(府庠生幼值親病嘗/割股萬厯間旌異)¶
　　倪　勲(普定人弟然烈羔熊五人同爨永不分居/勤儉營生竭力事母其妻各守夫訓孝友)¶
　　(著聞御史/陳鑑旌之)¶
　　張大猷(普定人天啟間/安賊叛死義)¶
　　牟嘉粢(與大猷同死於義郡/紳安上逹為之合傳)¶
<pb:KR2k0056_WYG_029-11b>¶
　　徐國俊(安平人家貧極孝雖菽水必怡顔致敬親/病欲絶夜禱割股以進親病遂愈院道旌)¶
　　(其門曰榮/膺天寵)¶
　　譚　泮(平壩人明經處已孤介接物無欺輸田以/建學捐資以助餉力行義舉教二子皆登)¶
　　(賢/書)¶
　　王　瑚(落架兵目安賊叛圍城食盡人/心惶惑瑚運糧濟衆賴以生全)¶
　　曹一鵬(威清庠生事二親定省不違禮母没哀/幾絶繼母疾湯藥必親嘗撫按旌其孝)¶
　　平越府¶
　　明¶
<pb:KR2k0056_WYG_029-12a>¶
　　彭　文(郡人通州學訓導性至孝/母亡廬墓三年具聞旌奬)¶
　　楊時椿(郡人歲貢任大足縣訓導在任思母棄/官歸養母疾侍藥衣不解帶人稱純孝)¶
　　李時用(郡人七歲失怙母撫成立為郡庠生應貢/不忍違離棄貢養母母卒哀毁欲絶以孝)¶
　　(聞旌/表)¶
　　周與慶(郡人舉人父殁甫歲餘母葉撫養成立訓/徒供母及厯任奉母偕往母疾躬侍湯藥)¶
　　(至廢寢食尋棄官/歸養孺慕終身)¶
　　張顯仁(郡人庠生母戴氏病顯仁密禱於神請以/身代刲股和藥以進母病立愈有司上其)¶
　　(事奉/旌)¶
<pb:KR2k0056_WYG_029-12b>¶
　　王志雄(郡人生平以賑濟貧乏為事凡稱/貸不能償輒焚其劵鄉人異之)¶
　　趙　鉉(郡人祖仲元病父應壁任金陵鉉延醫侍/藥晨昏無倦祖病篤鉉復割股以進乃痊)¶
　　(事聞/旌表)¶
　　徐思卿(郡人事父母/至孝奉旌)¶
　　徐　勝(郡人立身理家俱有典則五/世同居𢎞治間賜羊酒奬勸)¶
　　李學書(郡人初任綦江縣訓導尋解組歸閉户著/書居家孝友值時疫盛行施藥拯救全活)¶
　　(者/衆)¶
　　樊為霖(郡人孝友謙謹里人化/之以子思孔貴封叅議)¶
<pb:KR2k0056_WYG_029-13a>¶
　　奚國采(郡人品行真淳/孝親最篤奉旌)¶
　　葛　鏡(平越衞指揮樂善好義郡城東五里兩山/陡峻中亘麻哈江江深不可測行人過渡)¶
　　(每遭覆溺萬厯間鏡捐千金建橋後為水所圯天/啟六年鏡復傾家産重建者再亘若長虹堅緻牢)¶
　　(實至今行人利/賴名曰葛鏡橋)¶
　　丘本厚(平越府人隆慶間安莊貢生鍾士竒赴京/宿本厚店遺金三十兩本厚追士竒還之)¶
　　(後士竒選清平學訓導請於/有司匾其門曰義士還金)¶
　　張　鵬(黄平人父梅疾危鵬年十/歲刲股愈之事聞旌奬)¶
　　彭必達(黄平人事祖永年/極孝鄉黨稱之)¶
<pb:KR2k0056_WYG_029-13b>¶
　　朱　芳(興隆人初聘趙晟女尋以痘傷目及納幣/欲娶女家辭之芳曰吾不娶若將安歸竟)¶
　　(娶之子璣當貢陪/貢衰老遂讓之)¶
　　李　俊(黄平州人事孀母彭/氏至孝正徳間題旌)¶
　　張也恭(黄平州人母王氏早卒事繼母楊氏竭力/承歡曲盡孝養楊夙有氣疾每發恭侍湯)¶
　　(藥日夜不懈事楊四十餘年如一日恭卒/楊疾發嘆曰無長子治藥必不起矣遂殁)¶
　　李際時(興隆衞千户幼失恃事父與庻母極孝父/惑於庻母之譖日鞭笞之且逐於外際時)¶
　　(自怨自艾父悟/召還孝敬有加)¶
　　劉宗臣(甕安人事父選繼母趙氏備盡孝道天啟/間水西兵變破甕安城邑人盡逃宗臣祖)¶
<pb:KR2k0056_WYG_029-14a>¶
　　(母冷氏年八十病不能行宗臣不忍捨去賊至身/被數刃終不離祖母側賊義而釋之崇禎間以事)¶
　　(聞特加奬勸勅有司/每嵗給糧六石優恤)¶
　　宋廷階(甕安人遇歲凶以財物賑/貸又不取償人高其義)¶
　　楊再亨(餘慶人六歲失父事母至孝十四歲播逆/作亂再亨負母避山箐採藜蕨以供凡遇)¶
　　(母有疾必籲天求代至刲/股嘗糞事聞建坊旌表)¶
　　唐顯瑨(湄潭人萬厯末以邑庠生赴試偏橋道中/得遺金一囊畱待之次日二人哭而來云)¶
　　(收軍餉銀百二十兩盡遺之今將/赴水死瑨啟囊驗其數符遂歸之)¶
　　王　昆(湄潭里民王良家僮良夫婦相繼死遺子/邦雄與女皆幼值賊亂逼境昆負兩孤匿)¶
<pb:KR2k0056_WYG_029-14b>¶
　　(山箐中身出傭以養之孤賴以生後邦雄/為諸生昆猶拮据給事執僕禮至死不渝)¶
　國朝¶
　　冷起鳯(郡人母久病起鳯禱神刲股母病/遂愈康熈三年督撫給匾旌賞)¶
　　黎阿案黎阿誾(苗民兄弟割股救父/巡撫于凖給匾旌奬)¶
　　戎祚長(甕安人家貧為人傭工所得悉奉父母父/恚加責怡顔順受及議婚力讓弟先後五)¶
　　(年乃娶學使沈/翼機給匾旌奬)¶
　　都勻府¶
　　明¶
<pb:KR2k0056_WYG_029-15a>¶
　　徐　惟(郡人素性篤孝偶所居火惟一切不顧/獨抱木主冒火而出以孝行奉㫖旌表)¶
　　吳　裕(郡人號松菴少遊郡庠慕古之為肥遯者/不仕以長厚醇謹聞鄉人宋晉以事貸富)¶
　　(人白金二百兩偶遺道上為裕所拾大書於門晉/至還金晉以其半謝堅辭弗受又湖廣指揮奉調)¶
　　(來勻寓裕所事竣反楚榻下遺金一囊可百餘兩/裕藏以待明日果至亦檢還之郡人稱為還金公)¶
　　(近城水漲屍骨暴野裕募工掩/埋後置舟以濟卒年八十有二)¶
　　屠　總(郡人好學尚禮幼娶徐氏生子方一歲妻/卒總不再娶年八十一終𢎞治間副使金)¶
　　(子淑/旌之)¶
　　楊　愚(郡人性仁厚樂為善事歲/施藥以濟里人人皆徳之)¶
<pb:KR2k0056_WYG_029-15b>¶
　　司朝相　沈雲翰　沈應麟(雲翰/子)　周系逺(俱郡/人咸)¶
　　(以孝義推/重見黔記)¶
　　李　源(清平人性至孝父病源嘗糞甘苦以占吉/凶父愈人以為孝感官至都指揮僉事)¶
　　金　章(清平人少孤善事母母病氣絶逾/日章呼號籲天請以身代母復甦)¶
　　呂大綜(清平人性純篤父病危急藥必親嘗衣不/解帶夜必焚香祝天服食溺器咸以身親)¶
　　(之萬厯二十二年/提學沈思克奬之)¶
　　孫枝榮(字奕葉清平人天啟初聞父英死安酋之/難日夜號泣氣絶復甦仍擕一僕往尋父)¶
　　(骸時賊黨充斥枝榮從僻徑夜行晝伏半月乃得/入城尋至一官署中見封一大甕上書清平衞弁)¶
<pb:KR2k0056_WYG_029-16a>¶
　　(孫英骸骨舉人趙邦俊記乃負之歸生平謹厚/端潔言辭不茍家極貧以舌代耕從遊者甚衆)¶
　國朝¶
　　胡全忠(郡人康熈九年於狇狫坡上神廟拾遺金/一包及遺金者反全忠還之其金一十五)¶
　　(兩五錢封/識無異)¶
　　鎮逺府¶
　　明¶
　　王　儒(鎮逺縣民貧無立錐事親愉悦母劉氏有/疾焚香䖍祝嘗糞告醫母疾遂愈院道奬)¶
　　(之/)¶
<pb:KR2k0056_WYG_029-16b>¶
　　李廷正(號心存鎮逺縣人以舉人為蜀雅州知州/操持清潔尋告終養林下三十年事母純)¶
　　(孝撫院表其門/曰孝節可風)¶
　　蔡雲祥(鎮逺縣人由歲貢任貴州宣慰司教授以/母老不能同赴遂棄官終養侍母凡三十)¶
　　(載年八十餘乃卒旌/其門曰孺慕維風)¶
　　鄭之和(鎮逺縣人母高氏病篤和九歲刲/股調糜以進母病立愈當道旌之)¶
　　楊正位(施秉縣人生甫七歲父再翔慕神仙術雲/遊十餘載正位朝夕哀思屢欲尋訪其祖)¶
　　(母疑翔必客死而正位尚未成立不忍使之逺出/唯勵之讀書遊泮後遂齋戒籲天誓必見父遍歴)¶
　　(西南將十年果於泗城州之觀音洞迎回未幾翔/病親侍湯藥夜不解帶者三月卒於家後正位長)¶
<pb:KR2k0056_WYG_029-17a>¶
　　(子通宇中萬厯己酉鄉試為御史/孫友楠官都督人以為孝感云)¶
　　陳　越(天柱所人九歲喪父事母楊氏至孝母殁/廬墓三年嘉靖十五年本所火災延燬殆)¶
　　(盡越所居茅屋獨存/人以為孝感所致)¶
　　王　偉(天柱人好施不倦親族待以舉火者甚衆/歲饑出粟賑濟全活無算有貸金不能償)¶
　　(者輒焚/其劵)¶
　　湯克義(天柱人事父母冬溫夏凊刲股嘗糞備極/孝養萬厯間知縣詳請旌表見湖廣志)¶
　　蕭　宷(天柱人樂善好施信義孚於逺邇明萬厯/間凶苗傅良嘴負固梗化時初議設縣吏)¶
　　(目朱梓多方撫諭良嘴必欲得宷為質然後出宷/欣然往謂家人曰若得縣成苗順雖死何惜良嘴)¶
<pb:KR2k0056_WYG_029-17b>¶
　　(見宷至始率衆就撫諸苗聞風向化建縣之議始/定且捐地以為縣治地方凡有經畫無不諮之)¶
　　楊文煒(天柱人崇禎間諸生父病割股/療之復活數十年邑令旌其門)¶
　國朝¶
　　李　蕃(施秉縣爛橋民一日三虎入市其父逐之/虎撲父嚙其股父持虎急蕃奮往救之格)¶
　　(殺虎父乃得生縣令上/其事巡撫田雯旌之)¶
　　湯之新(天柱人廪生事親以孝聞父柩在堂值戊/子歲苗變破城之新守父柩不去賊殺之)¶
　　(鄉人皆/為流涕)¶
　　李徳芳(天柱人幼喪父事母王氏最孝崇禎甲申/後流寇與苗賊相繼擾亂德芳奉母避亂)¶
<pb:KR2k0056_WYG_029-18a>¶
　　(轉徙無常得米少許炊粥供母自採野蔬充腹數/歳始得歸母病臥數月徳芳晝夜不離親滌帷裳)¶
　　(母卒喪葬如禮至老孺慕不衰/鄉黨訓其子咸以李孝子為法)¶
　　思南府¶
　　明¶
　　劉可揚(郡人母病禱神求以身代親侍湯/藥晝夜不離左右母愈事聞旌表)¶
　　張　翬(水徳司人嘉靖間蜀寇之變翬領/土兵破賊備嘗艱險事平不受賞)¶
　　隂士膚(府庠生年方弱冠父昊病篤醫不能/療士膚禱於天割股以和藥父尋愈)¶
　　葉其英(郡人早孤年十三母疾甚英/皇遽無措割股以進母遂愈)¶
<pb:KR2k0056_WYG_029-18b>¶
　　張大玉(府庠生性至孝/母病祈神刲股)¶
　　王應甫(郡人嘗割股以療/母疾人以孝稱)¶
　　曹士銓(府庠生戊子亂奉母避兵大聖登洞中已/而賊攻洞擄銓母子以父曹應舉曽為遂)¶
　　(寜縣謂銓宦家子横索金備極拷掠無所得欲刃/其母銓大呼曰寧殺我勿傷母賊怒甚竟刃其母)¶
　　(銓以身蔽並殺之兄士望尋/母弟屍顔色如生並葬之)¶
　　劉　達(府庠生事母孝待弟友邑人稱之/無間言有司匾其門曰慈孝一派)¶
　　申　厚(郡庠生事二親最孝父母殁/相繼廬墓各三年鄉人欽之)¶
　　田景祚(沿河司人父病篤祚甫十二歲焚香告天/請減算以延父命復割股救之後三年父)¶
<pb:KR2k0056_WYG_029-19a>¶
　　(復病祚仍欲刲股父覺阻之曰爾廣隂徳教子孫/成名即孝矣何事刲股為遇凶歲設粥賑濟有病)¶
　　(者扶至家養之孫茂穎曽孫仁/淳相繼登賢書人以為報云)¶
　　安　濂(蠻夷司人年荒出米賑/饑民賴以活勅賜旌奬)¶
　　陳友儒(印江人嘗積穀數百石賑荒全活甚衆又/嘗堤潰傷禾友儒聚衆謀改堰於上流一)¶
　　(切鳩工約數百金悉出己力引水穿城兩壩汪/洋民皆食徳叅政李渭旌其門曰集義致祥)¶
　　徐文林(婺川貢生年十二時割股救母事/兄恭謹縣令旌其門曰孝友之門)¶
　國朝¶
　　孫繼康(府庠生天性篤孝年十四母病日侍湯藥/不刻離病轉篤康涕泣祝天刲股進之母)¶
<pb:KR2k0056_WYG_029-19b>¶
　　(果/愈)¶
　　何文龍(郡人康熈三十年二月父疾篤夜祝/於神引刀割股父疾果愈有司以聞)¶
　　劉司直(郡諸生事母誠孝母/病刲股以進遂痊)¶
　　丘崇聖丘崇儒(印江人少孤貧竭力事母兄弟同/居友愛見閭里有不孝不友者輒)¶
　　(勸以至性語人多化/之有司給匾旌奬)¶
　　石阡府¶
　　明¶
　　揚維鑰(郡人隆慶丁卯舉人任通州守/親殁廬墓三年鄉里稱其孝)¶
<pb:KR2k0056_WYG_029-20a>¶
　　朱嘉賓(龍泉人庠生隆慶間苗賊刼掠縳其父應/乾痛加炮烙索取金帛嘉賓奮身直入手)¶
　　(刃一賊解父縳翼之而/出衆賊刃嘉賓死題旌)¶
　　思州府¶
　　明¶
　　田應秋(郡人嘉靖三十年苗賊攻陷府城擄其父/母秋與弟應期泣奔苗穴願以身贖父母)¶
　　(得歸節/奉旌奬)¶
　　周紹昌(郡廪生家貧性孝割股/以療母疾院道旌其門)¶
　　劉　惠(郡庠生父患癱醫家以穢不可施藥惠口/吮之及卒哀毀骨立葬後廬於墓側一夕)¶
<pb:KR2k0056_WYG_029-20b>¶
　　(隣家火將延其舎惠心不為動火/尋滅人皆異之事聞撫按旌之)¶
　　鄭維正(平溪衞人素喜施與值兵亂收瘞枯骨置/萬人塚見在東山之麓以子逢元貴受誥)¶
　　(封/)¶
　國朝¶
　　邊士斌(清浪衞諸生性純孝甫十嵗父患臂毒斌/口吮之晝夜泣禱於神願以身代父病頓)¶
　　(愈越三載父卒值兵亂斌負母逃難走沙江江水/泛漲幾遭覆溺忽有白氣繞身母子已出洪濤登)¶
　　(岸矣人/皆異之)¶
　　夏　炳(清浪衞廪生年十三喪父值丁亥兵亂舉/家分散炳獨奉病母以居頃刻不離母卒)¶
<pb:KR2k0056_WYG_029-21a>¶
　　(哀毁骨立葬後廬墓其庻母祝氏及幼弟燨失散/已久炳遍覔之至地名落脱始遇迎歸奉養訓弟)¶
　　(成名督學/屢加旌奬)¶
　　黎平府¶
　　明¶
　　徐　洪(銅鼓衞人天性純孝居喪三年/不入私室哀痛泣血未嘗見齒)¶
　　劉運昇(五開衞人事繼母盡孝困苦流離承歡不/懈值賊臨城負母入山逃避賊追及母曰)¶
　　(汝速逃勿以累汝昇曰母不/能前兒將安去賊義而釋之)¶
　　大定府¶
<pb:KR2k0056_WYG_029-21b>¶
　　明¶
　　薛　賢(烏撒衞人景泰三年賢與盛福周宣邵瑾/張宣鄭暹各出百金義助軍餉賜勅旌奬)¶
　　(復其/家)¶
　　趙　啓(烏撒衞指揮使與弟哲友愛甚篤其父/年老命啟襲職遜讓與弟鄉人異之)¶
　　姚之典(烏撒衞庠生父殁於任徒歩扶柩歸泛舟/溧數里不溺廬墓遇虎不傷人以為孝感)¶
　　張伯安(赤水人讀書好義以孝友清儉為/時所重正統間以子諫貴封御史)¶
　　馬行健(畢節生員與弟行毅隱居好學不干外事/以孝友著聲水西叛城陷弟兄相抱舉宅)¶
　　(自焚/死)¶
<pb:KR2k0056_WYG_029-22a>¶
　　南籠府¶
　　明¶
　　盛　全(普安戍卒家貧而孝母嘗病齋戒祈禱願/以身代又三年母病垂危全乃刳腹出肝)¶
　　(刲之死而復甦和羮進母母病復愈此/𢎞治己酉事也莆田林廷弼為之歌)¶
　　邵元吉(普安人天性孝友博通經史應嘉靖庚子/鄉試第一塲畢聞行路人私語曰重慶邵)¶
　　(郡丞病郡丞者元吉父也元吉疾趨問語所由來/行人漫應曰得之傳聞未確元吉心怦怦急入旅)¶
　　(舎束裝倍道行同試士勸止之不聽至重慶父已/殁哀毁骨立匍匐扶櫬歸經播州遇虎同行人令)¶
　　(避茅屋中元吉泣下弗忍離父柩虎竟去人以為/孝感所致隣家火延其廬元吉左手抱父木主右)¶
<pb:KR2k0056_WYG_029-22b>¶
　　(手掖母出再入取圖書曰有先人手澤在取之出/火亦旋息後應歲貢入都時仲弟元善謫通州郡)¶
　　(丞元吉就通視弟不語不食時時泣數行下弟問/故曰我思母即欲歸不願仕也且有我奉母爾始)¶
　　(得安心於仕即棄牒歸母思子致病見之喜病遂/愈元吉以母病故善岐黄弟元善元哲元高先後)¶
　　(登科第悉元吉教之也孫/文恭應鰲為作邵隱君傳)¶
　　沈　濟(普安州庠生志向高明養鄉隣之㷀獨/殯朋友之親喪出粟賑貧置田睦族)¶
　　洪　遇(普安州僰人事祖母孀母極孝雖貧寒奔/走衣食而奉養必求飽煖菽麥精者奉母)¶
　　(粗者自給一菜蔬亦必/先進院道俱奬勵之)¶
　　支美瓊(普安人諸生古貌古心操守嚴肅孝繼母/友愛異母弟無戯言惰行遇鄉族輒以道)¶
<pb:KR2k0056_WYG_029-23a>¶
　　(義勸勉不匿遺金萬厯間/督學凌琯以喻義表其門)¶
　國朝¶
　　王　瓚(安籠人父早喪家甚貧事孀母甘㫖不缺/撫養弟妹善體親心三弟俱入泮有司表)¶
　　(其/廬)¶
　　遵義府¶
　　明¶
　　楊正東(遵義人萬厯時楊應龍阻兵淫虐正東糾/被害者赴京告變適楊應龍贖罪歸仇殺)¶
　　(奏已者正東棄家/潛逃僅以身免)¶
<pb:KR2k0056_WYG_029-23b>¶
　　劉臣武(遵義人天啟時奢酋亂同兵備道/盧安世恢復遵義以功授守備)¶
　　鄭　規(正安州土長官司僕人嘉靖間賊困土司/規語其主珪曰主尚乏嗣若罹於賊鋒如)¶
　　(世系何願以身代遂著珪衣/&KR0227;誑賊殺之珪間道逃免)¶
　　尹知明(正安州人父早喪撫弟知朗知清成立婚/配以自置田業分給之子尚春亦以已産)¶
　　(分姪為之聘/娶時稱義門)¶
　　李神童(綏陽人生五月能言七嵗通經義不由師/授下筆成文性至孝父早喪與母相倚母)¶
　　(病貧不能醫典身於鄉人鄉人憐其誠而助之母/卒不能葬泣血死時年十一鄉人為之營葬邑令)¶
　　(朱由鋌表其墓/立祠以祀之)¶
<pb:KR2k0056_WYG_029-24a>¶
　　傅元勲(桐梓人庠生天啟間因奢賊破城慷慨從/戎設計破賊上嘉其功授團營副總兵)¶
　　張顯光(仁懐人母病醫藥罔効晝夜憂思/叩禱於神母病尋愈縣令旌其孝)¶
　國朝¶
　　董子策(郡人康熈癸卯舉人事繼母陳氏至孝教/異母弟竒策遊泮母喪哀毁盡禮遭吳逆)¶
　　(叛不受偽職/後數年卒)¶
　　唐一元(郡人年十三侍父疾以孝聞平生撫孤助/婚施棺槨賑饑寒出金帛為人贖身義舉)¶
　　(甚多子廉孫羲/伯相繼登仕籍)¶
　　楊長春(郡人幼以孝友聞長立軍功授副將明末/退隱山林四世同居百口共爨年踰八十)¶
<pb:KR2k0056_WYG_029-24b>¶
　　(足跡不/履城市)¶
　　何天章(遵義諸生内江籍避亂遷遵性剛直深明/春秋周易事母孝創議建學吳逆之亂偽)¶
　　(將擄男婦三百餘人天章挺身營/救偽將感其義悉釋之年七十終)¶
　　張士偀(字柱石南川縣籍避亂居遵少失怙恃惟/兄是依行必隨食必候事必請命兄殁諸)¶
　　(姪皆教養婚娶友/愛之誼化及一鄉)¶
　　王竒爵(郡廪生頴悟能文應歲薦辭歸不就生平/善事親竒爵殁後數十年其間安視膳之)¶
　　(節閭里猶稱述之子/又旦登癸酉鄉薦)¶
　　續編¶
<pb:KR2k0056_WYG_029-25a>¶
　國朝¶
　　貴陽府¶
　　姜伏乾(貴陽人家貧父病伏乾先意承志竭力供/甘㫖三十年如一日嘗客遊習安於井畔)¶
　　(拾遺金百兩止於旅店不去次日有黄姓者號泣/而過詢其故乃市産償債者伏乾還之其人願分)¶
　　(半為謝不受居家孝友兄弟五人皆同居無間言/子文在文濵登武科甲文澤㧞貢生能世其家)¶
　　平越府¶
　　張兆舉(黄平州人習儒業喜讀書持身以禮事父/母左右就養豫順無忤父縉患痺症不能)¶
　　(動履者六七年兆舉躬自負之刻不相離雍正十/三年四月苗叛兆舉請避去縉不許及城破舉家)¶
<pb:KR2k0056_WYG_029-25b>¶
　　(老穉八口同時死難乾隆/四年總督張廣泗  題旌)¶
　　張于昌(黄平州人六歲時得菓不食以啖父母有/懐橘之風家赤貧母嘗臥病不能買藥于)¶
　　(昌入山燒炭以為醫藥資母病尋愈雍正十三年/苗叛父緘時遘疾垂危于昌率家屬二十餘口侍)¶
　　(疾不忍去緘責令擕家避之至以頭觸地于昌乃/令諸弟負其母逃以身守父俄而城破父子俱被)¶
　　(害乾隆四年總督/張廣泗  題旌)¶
　　思南府¶
　　廖天培(印江廪生天性篤孝父鳯文病親嘗湯藥/左右床簟不分晝夜及卒哀毁骨立又值)¶
　　(母病甚危天培泣禱於神願以身代是夜夢神授/以方次日如方治之即愈後母夀至八十四歲而)¶
<pb:KR2k0056_WYG_029-26a>¶
　　(終天培亦年週花甲哀毁如少時𦵏務從厚不以/家貧有缺友愛幼弟飭躬端謹屢舉優行乾隆四)¶
　　(年總督張廣/泗  題旌)¶
　　黎平府¶
　　朱文縉(開泰縣附生居長春堡兄弟五人文縉最/幼乾隆六年粤苗石金元勾結黎屬南江)¶
　　(寨苗作亂二月二十八日圍堡文縉母七十餘臥/病在床縉負之逃至丁丁崖賊追及欲殺其母縉)¶
　　(拜懇之賊砍其頂心倒地舎其母而去母扶縉起/賊回顧知其未死也復來砍其頸深寸許未殊賊)¶
　　(退縉逾時而甦母扶之歸敷藥四日而/口合十日而愈人以為至孝所感云)¶
　¶
<pb:KR2k0056_WYG_029-26b>¶
　¶
　¶
　¶
　¶
　¶
　¶
　¶
　貴州通志卷二十九¶
