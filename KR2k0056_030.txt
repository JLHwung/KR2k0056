# -*- mode: mandoku-view; -*-
#+TITLE: 貴州通志
#+DATE: 2015-08-24 22:43:16.274642
#+PROPERTY: ID KR2k0056
#+PROPERTY: BASEEDITION WYG    
#+PROPERTY: JUAN 卷三十
<pb:KR2k0056_WYG_030-1a>¶
欽定四庫全書¶
　貴州通志卷三十¶
　人物¶
　　宦蹟¶
　　貴陽府¶
　　明¶
　　王　讓(貴陽人成化末知洪雅縣為政平恕實心/愛民去任時囊無一物署後有手植栢人)¶
　　(呼為王/侯栢)¶
<pb:KR2k0056_WYG_030-1b>¶
　　平　鋼(宣慰司人成化癸卯舉人𢎞治間知廣東/徐聞縣事性清介而政尚平恕時縣治以)¶
　　(避宼附於海安所軍□甚民不能堪鋼力請遷/於原邑正未就而卒子孫因畱家焉祀名宦)¶
　　張　厚(宣慰司人正德己卯鄉舉任潼川令政多/仁愛嘉靖戊子年大荒力請當路得發帑)¶
　　(金全活甚衆明年麥秀五岐以得罪監司去官/士民泣送至有釋耒耜爭肩其輿而出境者)¶
　　韓　立(宣慰司人嘉靖戊子舉人嘉靖中自仁壽/縣調洪雅嚴介有法數年積猾屏跡無敢)¶
　　(捍網/者)¶
　　王夢說(貴陽人嘉靖丙午舉人嘉靖末任四川彭/縣令政尚簡靜嘗曰政在去其所害而興)¶
　　(其所利耳虚譽不必賈也極/意民瘼調停賦役百姓頌之)¶
<pb:KR2k0056_WYG_030-2a>¶
　　王紹先(貴州衞人嘉靖己酉鄉舉知四川中江縣/令刻勵苦節一介不取百姓陰受其福以)¶
　　(不肯阿時乞休/去士民思之)¶
　　胡　璋(貴州衞人嘉靖時守備普定苗宼亂璋防/禦有方士民不擾視衞篆二十餘年仁愛)¶
　　(忠勇軍士畏懐/官至滇西叅將)¶
　　龍奮河(貴陽人萬厯乙酉舉人知浙江縉雲縣精/明爽朗練逹周詳宿蠧頓清案無畱牘撫)¶
　　(循遺黎尤/極盡心)¶
　　楊起瀛(貴陽人萬厯庚子舉人任通海/縣令有才力建縣城民得安堵)¶
　　楊州鴈(貴陽人萬厯間任陜西環縣知縣仁愛節/儉厯官九年不貪名利尋陞任致仕歸邑)¶
<pb:KR2k0056_WYG_030-2b>¶
　　(人深/慕之)¶
　　朱新運(貴州衞人任葉縣訓導崇禎五年大水衝/城土賊聚衆作亂新運率鄉勇堅守城頼)¶
　　(以全陞/知本縣)¶
　　王　璽(龍里指揮/忠直剛勇)¶
　　李鳳朝(貴州人嘉靖戊午由嵗貢任江西信豊主/簿時三巢賊頼清規等屢掠城下鳯朝督)¶
　　(兵出戰屢破賊癸亥二月賊入青邨谷鳯朝攻之/賊距山逆戰鳯朝奮力先登為賊所害數日得其)¶
　　(屍顔色不變邑人哀之/呼其山為主簿腦児)¶
　　汪夢說(貴州人萬厯中任浙江僊居令時議間架之稅/夢說以民貧甚強項不奉法郡守強之不能得)¶
<pb:KR2k0056_WYG_030-3a>¶
　　(民頼以免/見祈江志)¶
　國朝¶
　　章爾佩(字琳友貴陽人崇禎壬午舉人恂恂謹飭/孝友無間言順治十六年任澂江知府時)¶
　　(兵燹後瘡痍未起輸輓頻繁一切行以寛大不事/束濕滇民戴若慈母康熙五年擢金滄道副使以)¶
　　(裁缺赴補/卒於京師)¶
　　王承祐(貴陽人康熈乙未進士官順天府丞康熈/三十年監試禮闈榜發見廣西雲貴無一)¶
　　(中式者因疏言禮闈中卷乆偏請將江南安廬滁/和等州郡仍歸南卷其中卷額歸川廣雲貴四省)¶
　　(較卷數目不必分經/就文録取遂著為令)¶
<pb:KR2k0056_WYG_030-3b>¶
　　越　闓(貴陽人康熈癸卯舉人厯任山西解州牧/勤學殖有知人鑑賞識胥登甲乙為政安)¶
　　(靜不擾先是民間多宿逋檄一嵗/並徴闓詳請分年帶徴士民懐之)¶
　　劉子章(貴筑人字道闇康熈補行辛酉科以第一/舉於鄉任鎮逺教授以實行朂士嚴操守)¶
　　(擢襄城令賑荒開渠戢兵弭盗多惠政邑有營卒/王荆州強逼孀婦婦不從被殺前任惕於營弁越)¶
　　(四年獄不決子章至立逮訊之其黨蜂擁至署不/為動持法益堅又把總孔起揚戲田玉才婦婦不)¶
　　(從自殺子章奮筆判其罪申請題旌二婦王與孔/皆伏誅報最擢御史巡視河東鹽政盡革陋弊裕)¶
　　(商便民風/紀肅然)¶
　　安順府¶
<pb:KR2k0056_WYG_030-4a>¶
　　明¶
　　趙鳴鳯(普定人正徳中知四川奉節縣御下以嚴/吏胥不敢舞文尤勤於造士嘗修邑乘文)¶
　　(獻有/考)¶
　　薛大梁(普定衞人嘉靖間為四川什邡令邑相沿/苛政弊竇百端一切革去清正嚴明流民)¶
　　(聞而復業後陞雲南石屏州/牧行李蕭然民厯乆思之)¶
　　邵　昱(永寕州人正統丁卯舉人景泰間知晉寜/州亷介有為九年秩滿耆民赴京奏留復)¶
　　(任三年遷廣西/平樂府知府)¶
　　趙　逺(永寜州人嘉靖庚午舉人任四川叙州府/通判署富順篆天性儉約一僕自隨節省)¶
<pb:KR2k0056_WYG_030-4b>¶
　　(財力鼓舞人士邑/人為立遺愛碑)¶
　　聞道立(永寜州人隆慶庚午舉人萬厯間知洪雅/縣英爽敏練修飭學宫吏畏民服擢戸部)¶
　　(主/事)¶
　　李忠臣(永寜州人萬厯乙酉舉人任雲南順寜知/府立政寛大節儉持身而樂施與與前守)¶
　　(余懋學嫓羙余亦黔人郡/中立余李二公祠祀之)¶
　　楊應霑(威清衞人萬厯丙子舉人知成都縣慈和/敏決不激不隨成都令之入覲者自應霑)¶
　　(始陞南部主事/厯雲南參政)¶
　國朝¶
<pb:KR2k0056_WYG_030-5a>¶
　　梅　建(普定人康熈辛酉舉人知山西髙平縣性/亷介精於吏治發奸摘伏不爽創宗程書)¶
　　(院集雋異授以文義又立義學延師教/貧人子弟後解組髙平人建祠祀之)¶
　　平越府¶
　　明¶
　　張　信(臨淮人父興為永寜指揮僉事嗣官以征/紫江草塘功遷都指揮僉事遂為平越人)¶
　　(常與張三丰遊因授以葬父地建文初大臣薦信/有謀勇調北平都司受宻勅令與謝貴張昺往察)¶
　　(文皇信懼不知所為母問之以實告母大驚曰不/可汝父每言王氣在燕汝無妄舉比至北平三造)¶
　　(燕邸文皇辭不見乃乘媍人輿求見文皇召入時/文皇詐稱風病不能言信再三頓首稱臣文皇乃)¶
<pb:KR2k0056_WYG_030-5b>¶
　　(與信宻謀遂定計起兵以信從屢見戰功陞都/督僉事封隆平侯與世劵文皇每呼信為恩張)¶
　　解立敬(字誠齋興隆衛人萬厯乙卯舉人崇禎十/一年厯任廣州海防同知性寛厚和簡而)¶
　　(天姿英敏剖决如神每讞獄畢即搦管成爰書徐/取律例朗誦一過無不服其神明間有未喻者復)¶
　　(曲為引譬務使兩造曉然乃已時通判推官南番/縣官並缺上官儌立敬攝之身綰四符案無畱牘)¶
　　(會丁内艱去服闋補惠州同知遷本省副使後擢/僉都御史廵撫江西粤民思之舉祀名宦按解立)¶
　　(敬舊志載鄉賢傳甚畧/今用廣東名宦傳移入)¶
　　王宗周(興隆人字公旦崇禎㧞貢初任直𨽻保定/府倅改江西金谿知縣亷明仁恕綜理有)¶
　　(方時軍興旁午内保民命外/籌兵餉耕市不驚士民徳之)¶
<pb:KR2k0056_WYG_030-6a>¶
　　葉應甲(甕安人號元胎令鍾祥清慎愛/民致仕歸樂善好施鄉人稱之)¶
　　都勻府¶
　　明¶
　　王　漳(清平衛人正德間以貢授清苑令有惠/政時劉瑾奉使至漳不折節遂棄官歸)¶
　　孫　裒(清平人字益之嘉靖丁未進士選庶吉士/轉御史廵視南城以風裁自持中貴等悉)¶
　　(受約束請託不行奉命清戎兩粤彈墨吏懲猾胥/嘗疏列貴陽敝政如議永寜赴試之字號清平馬)¶
　　(政之苦累糧儲定限之催徴皆切中情實又疏劾/雲撫鮑某貪黷狀褫職鮑素交通權貴旣斥造飛)¶
　　(語中傷謫裒定州州判旋擢汝寜司李時伊藩坐/違祖訓聽勘裒一一辯復之厯陞湖廣蘄黄江防)¶
<pb:KR2k0056_WYG_030-6b>¶
　　(僉事蘄黄為水陸盗藪裒至嚴訓練繕城池造戰/艦一日而縳盗數十凡守令勤惰廉汙分别勸懲)¶
　　(境内大治會鮑冄&KR0120;裒/復為飛語所䧟回籍)¶
　　王　墀(字允敬清平人授羅山教諭甫九月擢廣/通令才思敏㨗剖決如流縣故有土主簿)¶
　　(叚姓者素骫法上官加以約束則用巫蠱術咒詛/之墀廉得實發其巫蠱物械叚送府寘之於法聲)¶
　　(譽大起適縣庫被盗謫河南藩司理問父艱起復/補閩藩尋擢鶴慶府判先是麓川之役多虚冐陞)¶
　　(賞直指屬墀徃勘盡得其實尋以疾乞歸墀性嚴/急不能容人過然操履清約囊無餘資先世所遺)¶
　　(産悉以譲弟/姪有古人風)¶
　　孫世正(字興甫清平人自㓜篤志立學萬厯癸酉/舉於鄉丁丑成進士授桂平縣令時猺獞)¶
<pb:KR2k0056_WYG_030-7a>¶
　　(嘯聚為亂世正至即單車撫諭之擒其渠魁餘黨/悉平行取南工科給事中萬厯初閹寺多不法世)¶
　　(正悉數其罪詞甚激切政府報書曰自巨璫馮保/擅權内外章奏不敢一字及中官者十有餘年大)¶
　　(疏入心甚憂之昨得㫖使人釋然云會上取翠屏/甚急屛料及雕鏤甚細出窰見風多碎難成督厰)¶
　　(内臣嚴刑催逼斃箠楚者多上疏極諌得㫖報罷/出為韶州知府居六月丁父艱歸哀毁骨立服闋)¶
　　(補順慶府府舊有官店太守徴其租悉捐之以店/舍為社學以餘租給貧士陞雲南副使備兵瀾滄)¶
　　(紆道歸里省母相聚月餘無何母卒哀痛過甚/尋亦卒入仕籍近二十年囊槖蕭然家徒四壁)¶
　　汪　良(清平人萬厯丁酉舉人任陜西環縣教諭/徳性温厚氣度安和每與人言忠孝大義)¶
　　(娓娓不倦一/時文風丕變)¶
<pb:KR2k0056_WYG_030-7b>¶
　　王　鍈(清平人萬厯丁酉舉人任雲南臨安/府知府平訟獄練鄉兵郡人徳之)¶
　　顧　閔(清平人萬厯間任楚雄縣年尚少性術慈/厚見刑非其辜者惻然哀憐之實畆清賦)¶
　　(平徭恤惸尋/遷趙州知州)¶
　國朝¶
　　丘應宸(都勻甲子舉人官栢鄉知縣性孝友居官/亷潔弭盗安民興學校置義田士民德之)¶
　　鎭遠府¶
　　明¶
　　梁　棟(鎭遠人隆慶丁卯舉人知雲南亦佐/縣有循良績後離任民攀轅留之)¶
<pb:KR2k0056_WYG_030-8a>¶
　　韓應良(施秉人號正寰萬厯癸卯舉人性慈祥耿/介任廣西岑溪令謁臺使者問曰與某有)¶
　　(親乎意將庇之應曰無使者黙然在任三年/不杖一人不受一錢以伉直忤大吏掛冠歸)¶
　　李維珩(施秉人萬厯戊午舉人通經學善書法令/洧川中牟以循卓著聲遷磁州保境息民)¶
　　(宼不能擾陞戸/部轉四川副使)¶
　　陶洪謨(施秉人多智畧明季安邦彦叛上書廵撫/王三善署為守備從征三善敗沒洪謨軍)¶
　　(獨全屢征諸洞/蠻陞貴陽總兵)¶
　國朝¶
　　陳　珣(號特菴施秉人康熈甲戍進士厯知冠雒/容天河四縣皆稱亷明轉禮曹擢御史厯)¶
<pb:KR2k0056_WYG_030-8b>¶
　　(陞大理寺卿持法平允著/冇百尺摟家稿五經文集)¶
　　思南府¶
　　明¶
　　周憲章(思南人萬厯間知雲龍州平叚進忠之亂/消林養中之變建城立治創廟設學招撫)¶
　　(流離清田畆定里甲裁冗課經畫盡善後遷四川/保寜府同知累建軍功息訟寛徭亷介自守人呼)¶
　　(周青天尤精形家言遷學宫/科第自兹曰盛崇祀名宦)¶
　　田興吳(思南人萬厯二十五年由選貢任湖廣衡/陽縣丞居官亷靜惟一子一僕相隨督運)¶
　　(不受常例舟至嘉魚遇風他舟多溺興吳舟獨安/人謂清節之報奉檄勘災自擕具以徃倦則蔭樹)¶
<pb:KR2k0056_WYG_030-9a>¶
　　(下不入民舍卒之日止一敝笥不滿一/金同官為置棺其請於當路賻櫬以歸)¶
　　任賓臣(印江人崇禎庚午舉人官遂州府同知在/任清白平易敦崇學校値獻賊圍城遂與)¶
　　(鄉官呂大器招集義勇身先士卒/力守城池賊遁邑民頼以保全)¶
　國朝¶
　　張繼曾(安化人明天啟丁卯舉人順治五年授户/部主政遷廣西梧州知府練達有為冰蘖)¶
　　(自矢減徭省役修學課士三載卒於/官僕從僅有二人囊槖蕭然無長物)¶
　　黄世發(印江人字如射事繼母以孝聞康熈丙子/舉人任直𨽻肅寜縣知縣惠愛在民輿情)¶
　　(感念擢營田觀察使勸導農功殫心盡職雍正八/年以疾卒於官其任肅寜時有未完欵項銀兩)¶
<pb:KR2k0056_WYG_030-9b>¶
　(特諭豁免令地方大吏資/  助路費使其子扶櫬歸)¶
　　石阡府¶
　　明¶
　　彭允年(石阡人字鶴廷天啟甲子舉人知廣東新/安縣節儉寛厚與民休息輕徭役蠲鍰贖)¶
　　(恤行户去日行李/蕭然邑人思之)¶
　　簡國寜(郡人崇禎間知吳堡縣時值兵荒力請/輕徭役多方生聚布衣蔬食囊無遺金)¶
　　思州府¶
　　明¶
<pb:KR2k0056_WYG_030-10a>¶
　　周懋仁(思州人太湖知縣蒞政七年撫字有聲陞/海州知州丁艱回里蕭然自守以清白稱)¶
　　鄭國賓(平溪衛人舉人隆慶間任雷州府推官姿/性敏㨗兼攝府篆事無巨細迎刃而解疑)¶
　　(獄一鞫輒白每按行他部却常例飭吏胥以/嚴明著增設沿海墩臺海警有備民頼以安)¶
　　劉尚徳(玉屏人萬厯戊子榜首厯任雲南臨安府/同知亷潔惠愛有滇南清官第一之名)¶
　　龔漢臣(平溪衛人萬厯甲午舉人知廣東瓊山縣/時邑當採珠征黎後財力耗敝漢臣一切)¶
　　(省節每從寛厚未幾/以艱去士民咸思之)¶
　　朱祚盛(清浪人萬厯戊午舉人任江南安慶府推/官陞授思石銅仁勦撫道安慶士民有政)¶
　　(協天人評髙/月旦之頌)¶
<pb:KR2k0056_WYG_030-10b>¶
　國朝¶
　　夏　爔(清浪人嵗貢康熈八年廷試候補値滇逆/不受偽職至二十一年任思南府婺川縣)¶
　　(訓導後以清浪歸楚改補徳安府應山縣訓導勤/慎守職課督不倦在任卒應山人士思慕不置)¶
　　黎平府¶
　　明¶
　　王　鎡(銅鼔衞人永樂間任巴陵/知縣居官勤慎守正不阿)¶
　　儲　維(銅鼔衞人選貢萬厯時任四川隆昌知縣/居官九載清慎如一日歸之日宦篋蕭條)¶
　　(百姓醵/金助歸)¶
<pb:KR2k0056_WYG_030-11a>¶
　國朝¶
　　張應詔(字采臣開泰人康熈辛酉舉人為直𨽻肅/寜令清亷愛民任事勤敏陞泰州牧轉部)¶
　　(曹出守廣東潮州府時都察院趙申喬以才守兼/優保薦之特授兩淮廵鹽御史任事三年潔己奉)¶
　　(公以鴻臚寺/少郷告歸卒)¶
　　大定府¶
　　明¶
　　吳　習(赤水衞監生嘉靖間知廣通縣仁恕公廉/不畏強禦不濫科徴凡公署橋梁靡不修)¶
　　(葺邑人感之/陞順州知州)¶
<pb:KR2k0056_WYG_030-11b>¶
　　盧安世(赤水衞人字環水萬厯壬子舉人天啟中/任巴縣學博奢賊掠城邑令死之安世鼓)¶
　　(集義勇誘賊渠孟竇山入城斬首持示賊驚潰/掩殺無算後以監軍平賊有功陞兵備叅議)¶
　　盧朝棟(赤水人萬厯間任四川江津縣教諭剛方/正直不避權貴勤於考課郤寒士餽遺諸)¶
　　(生有貧不能婚者捐俸助之有寃/不能逹者力為白之衆論推服)¶
　國朝¶
　　蓋世祿(字民標畢節人厯仕至雲南屯田水利道/副使所至有熊聲康熙十年見吳逆潛蓄)¶
　　(異志即謝病歸隱/終身不履城市)¶
　　洪亮采(字揆菴畢節人平遠州籍康熈丙子舉人/官江南青浦令有惠政以父憂解任槖無)¶
<pb:KR2k0056_WYG_030-12a>¶
　　(餘貲浦人醵金贈不受擕書數千卷以歸居鄉杜/門却掃日課子弟植學子楷中雍正壬子亞元)¶
　　南籠府¶
　　明¶
　　邵元哲(普安人嘉靖乙丑進士萬厯間知淮安府/城東澗河通射陽湖入海為輸灌咽喉久)¶
　　(淤白於上司立疏濬之增築城西長堤堵黄河/下流之決建閘壩以通漕艘士民立像祀之)¶
　　孫思述(普安州人萬厯丙子舉鄉試第一知四川/新繁縣慈祥莊雅無峻辭遽色吏民畏愛)¶
　　(之嘗計擒大盗屢决疑獄兩税不違/嚴限民自樂輸尋陞大理府同知)¶
　　郁德據(普安州人萬厯壬午舉人知浙江龍游縣/摘發奸猾智在鉤距缿筒之上而出之寛)¶
<pb:KR2k0056_WYG_030-12b>¶
　　(仁轉判東昌府士民泣畱遂以别駕仍攝縣符十/載龍丘風和日暖前令南昌佘杰鄒陽唐興俱有)¶
　　(賢聲人以/據嫓美焉)¶
　　邵以仁(普安州人字子任萬厯間任雲南兵備副/使寛簡持大體一時幾於刑措永昌立祠)¶
　　(祀/之)¶
　國朝¶
　　沈　弼(字長垣普安州人由㧞貢厯任部曹康熈/三十八年出守廣東高州時屢經兵火地)¶
　　(瘠民貧弼加意拊循治尚安靜不求名譽以誠率/屬和恊文武禁副倅擅受訟牒除地方供應陋規)¶
　　(添防汛以靖盗源設行埠以便行旅權化州篆清/虚糧甦逋戸減糧額恤徭民實政嘖嘖人口以勞)¶
<pb:KR2k0056_WYG_030-13a>¶
　　(瘁卒士民哀/之請祀名宦)¶
　　遵義府¶
　　明¶
　　傅元和(桐梓人萬厯甲子㧞貢授廣西桂平令教/士愛民振興學校賦役均平邑人祠祀厯)¶
　　(任雲南按/察使司)¶
　　傅爾才(桐梓人由嵗貢任湖廣會同/令多惠政邑人號曰慈母)¶
　國朝¶
　　李先立(字卓菴遵義人康熈甲戌進士筮仕新安/令事務求便民擢銓曹主政釐宿弊疏壅)¶
<pb:KR2k0056_WYG_030-13b>¶
　　(滯仕路一清直𨽻分闈壬午戊子兩試僉稱得/人後請假歸居鄉謙和鄉人表之曰淳厚之門)¶
　　陳明經(字春麓綏陽人康熈丙午舉人性至孝居/繼母喪哀毁骨立人品端方不事干謁吳)¶
　　(逆逼仕逃入深山抗節不出賊平授陜西咸寜令/有惠政以詿誤解任士民遮道詣督撫請畱後陞)¶
　　(山東東昌府通判/著績河工卒於官)¶
　　文學¶
　　貴陽府¶
　　漢¶
　　應世叔(牂牁人以經術/辟司𨽻校尉)¶
<pb:KR2k0056_WYG_030-14a>¶
　　明¶
　　陳　銑(前衞千户儀度修整博覧文翰多積/竒書以自娱尤好吟咏有醉鄉詩集)¶
　　劉汝楫(字濟川貴陽人嘉靖戊午舉人歴官長史/長於文學所至山川皆有紀述子元清元)¶
　　(澣登賢書曽孫在/銓康熈庚戌進士)¶
　　宋　炫(字廷采宣慰昻子嘉靖初/人以詩名著有桂軒拙藁)¶
　　周文化(字元淑貴陽人㓜頴敏工古文詞嘉靖甲/子舉人授欒城縣令鄧川守有治行以不)¶
　　(見知於世作蜉蝣公子問答宦遊所至輒有吟咏/歸里後盡歩唐人五七言律韻彚為四卷又著鄧)¶
　　(賧稿紫/亭雜稿)¶
<pb:KR2k0056_WYG_030-14b>¶
　　謝三秀(字君采貴陽人天才卓越博覧羣書早有/令譽為諸生時巡撫郭子章副使韓光曙)¶
　　(皆深器之晚以明經起家三任教職已迺棄去為/萬里遊厯覽山川與東南大家建詞壇旗鼔有正)¶
　　(始遺音天末才子之目/著雪鴻堂諸集行於世)¶
　　楊文驄(字龍友貴陽人萬厯戊午舉人崇禎時為/兵部郎博學能詩文尤精於書畫雖片楮)¶
　　(寸幅人爭寳之著有山水移等集/舊刻崇禎八大家詩文驄其一也)¶
　　邱禾實(新添人萬厯戊戌進士官翰林院編修才/髙學博著有經筵進講循陔園等集行於)¶
　　(世二子懋樸懋/素皆登郷薦)¶
　　傅宗祥(開州嵗貢官興隆衞教授陞四川梓潼/令博通天文地理隂陽數學尤精易理)¶
<pb:KR2k0056_WYG_030-15a>¶
　國朝¶
　　潘　馴(字士雅貴陽人性端平仁恕孝友過人多/學能文弱冠即以迴文詩三十首擅名吳)¶
　　(下崇禎己卯舉鄉試為主司陳際泰所賞識曰國/家欲以策論収賢才此其首選也馴以母老不仕)¶
　　(國初始補䝉自縣令在任潔已愛民日與諸生講/學論文考績以亷能薦會因土逆李世藩之叛遂)¶
　　(詿誤歸壬子修通志自萬厯丁酉以後六十年事/實悉出胸臆無絲毫舛謬其博聞强識如此卒年)¶
　　(七十有三子徳徴登己酉賢書生/平所著有瘦竹亭出岫草行於世)¶
　　周起渭(字漁璜貴陽人康熈丁卯解元登甲戍進/士選庶常厯官詹事府詹事敦孝友工詩)¶
　　(文士林/重之)¶
<pb:KR2k0056_WYG_030-15b>¶
　　簡應時(開州人㓜嗜學工文與同里盧學新盧應/龍盧應鳯盧應奎盧國賢王之林同以制)¶
　　(舉業知名於時吳逆叛廹脅應試皆棄諸生服逃/匿不出及吳逆平始出就試黔人稱為開州七賢)¶
　　安順府¶
　　明¶
　　汪大有(普定人正徳丙子舉人知金華縣居官亷/慎以疾歸纂修衞志著有宋元品藻陶陶)¶
　　(亭/集)¶
　　張繼宗(安莊人由明經任教職倡正學嚴/課程歸家教訓子弟成就甚多)¶
　　平越府¶
<pb:KR2k0056_WYG_030-16a>¶
　　明¶
　　楊　遵(郡人成化己丑進士官至叅議政事文章/所至推重一時知名士爭師事之宦成歸)¶
　　(里杜門著/述終其身)¶
　　樊師孔(平越府人萬厯戊午舉人官至山西叅政/有勘亂才譽聲甚隆拂衣歸以詩文自娱)¶
　　(著有聽命堂好還/紀畧冷况等集)¶
　　劉　璿(平越指揮好學工詩文/所著有竹亭退隱等集)¶
　　奚榮先(平越府人官學正品行端方博學好古/撰郡志二十卷後之作者多採擇焉)¶
　　都勻府¶
<pb:KR2k0056_WYG_030-16b>¶
　　明¶
　　周　綱(清平人能文章工吟咏自/號南坡學者稱南坡先生)¶
　國朝¶
　　劉　蛟(都勻府人康熈壬辰進士官翰林檢討為/人重厚居家孝友德行文章為一郡儒林)¶
　　(首/推)¶
　　鎭逺府¶
　　明¶
　　何一中(施秉人號少崔萬厯時嵗貢厯任宣豐祿/川二縣多惠政文思敏㨗與蕭時芳齊名)¶
<pb:KR2k0056_WYG_030-17a>¶
　　(所著有少崔/山人集行世)¶
　　宋騰熊(施秉人崇禎己卯舉人博學多聞長於詩/賦令寜海半載辭歸以詩文自娛侄安全)¶
　　(孫應舉皆/有詩名)¶
　　思南府¶
　　明¶
　　李廷謙(安化人萬厯乙酉舉人初授真定縣教諭/遷國子監助教日進諸生講論皆服其淹)¶
　　雅¶
　　王　蕃(郡人讀書尚義安貧守正自號一瓢道人/工篆𨽻善冩梅為詩清逸老而益工當時)¶
<pb:KR2k0056_WYG_030-17b>¶
　　(名流咸與交遊/著有一瓢齋集)¶
　　石阡府¶
　　明¶
　　唐必聰(石阡人成化丙午舉人任南寜令歸以/經學開導士類文學品行見重一時)¶
　　思州府¶
　　明¶
　　胡士芳(郡人字瑶草號眉雪㧞貢㓜有夙慧比長/學問該博多讀異書識竒字時有書厨之)¶
　　(目其詩文造詣高邃使/事奥僻自成一家言)¶
<pb:KR2k0056_WYG_030-18a>¶
　國朝¶
　　許之獬(玉屏人㧞貢學問淵博工詩古文敦行誼/厲名節厯任鎭遠教授不責脩脯實心訓)¶
　　(士所著有太/樸園詩文集)¶
　　袁良佐(玉屏人康熈戊午舉人品行端方學問醇/粹教授生徒先器識而後文藝邑中經明)¶
　　(行修之士多出其/門官大定州學正)¶
　　黎平府¶
　　明¶
　　張應竒(天柱人諸生博聞廣記持身謹厚口不言/人過郎有言及者輒止之年八十餘猶日)¶
<pb:KR2k0056_WYG_030-18b>¶
　　(與同學講論/經史不輟)¶
　　何東鳯(黎平人以明經授新/興學正纂地輿志)¶
　　大定府¶
　　明¶
　　吳　濟(赤水人素樂隱居學行為一時推重正統/間衞學缺官御史徴之以布衣署學事凡)¶
　　(五年克盡厥/職士類悅服)¶
　　南籠府¶
　　明¶
<pb:KR2k0056_WYG_030-19a>¶
　　史　銓(普安州人任教授苦/志篤學老而不倦)¶
　　蔣　&KR0464;(字美若普安州人萬厯己丑進士以北部/郎出守南雄風流文雅譽重當時後罷歸)¶
　　(流寓荆州放情山水娱志琴書雖屢空晏如也詩/文清麗書法效顔眞鄉體與黄董米稱四大家)¶
　　遵義府¶
　　明¶
　　曽宗孔(遵義人年十二為諸生讀論語至古之學/者為己豁然曰格致誠正己事也修齊治)¶
　　(平因之人只為耳目口鼻四肢自利自私耳若以/此任之造化而我不有獨主一誠以立於天地間)¶
　　(豈不快哉工夫以致良知為主經史性理百家諸/書靡不探索精研性純孝每父母忌辰必素服危)¶
<pb:KR2k0056_WYG_030-19b>¶
　　(坐揮淚終日自喪親/後郎不復赴科舉)¶
　　隱逸¶
　　貴陽府¶
　　明¶
　　王　璘(號樵隱郡人性耿介取與不茍博通經史/長於詩詞隱居教授一時俊彦多出其門)¶
　　(著有樵/隱雜稿)¶
　　朱　憲(郡人正統間舉賢良不就蜀獻王/聞其賢以禮幣羅致未幾辭歸)¶
　　汪　成(郡人工詩文韜光弗耀為鄉/里所重著有納庵詩五卷)¶
<pb:KR2k0056_WYG_030-20a>¶
　　顧　璇(字良玉郡人性明敏工詩文凡醫卜諸書/以及繪事靡不精究斑衣娱親不求聞逹)¶
　　(晚年尤好黄老構來仙樓以居巡/撫孔鏞嘗造其家為作東樓記)¶
　　王　佐(郡人工詩不樂仕進與郡人士結社/唱酬纂修貴州志有詩文行於世)¶
　　越　梁(郡人少遊庠随棄去隱於槐亭有鹿/門風人稱為槐亭先生年八十卒)¶
　　俞　舉(龍里縣人篤行博學年八十/屢舉鄉飲不赴鄉評重之)¶
　　黄　鳯(新添人為諸生高等将貢以母老辭隱居/養母精醫卜見重當道然未嘗輕於干謁)¶
　　安順府¶
　　明¶
<pb:KR2k0056_WYG_030-20b>¶
　　朱　相(鎭寜州人性耿介有清/節應貢不仕屢舉大賓)¶
　　陳嘉瑞(安莊人淳樸孝友吟咏林/泉不求仕進鄉里重之)¶
　　平越府¶
　　明¶
　　盛仲芳(郡人隱深山鍵户讀書足跡不至城市/徳行詩文一時稱重著有獨齋等集)¶
　　張茂英(郡人隱居城西不與户外事博學能/文與盛仲芳金聲齊名號黎莪三隱)¶
　　王　譏(郡人㓜讀書恥為章句學高尚不仕嵗荒/歉盡出所精粟以賑全活甚衆三舉鄉飲)¶
　　(年百嵗詔建坊/表之逾年乃卒)¶
<pb:KR2k0056_WYG_030-21a>¶
　　陳應熈(黄平人初為庠生旋棄去講學著書從遊/者二百餘人尤精史學人有勸之仕者輒)¶
　　(掩耳不願聞有司/尊禮之以夀終)¶
　　趙　培(郡人才髙識朗不/求仕進有令名)¶
　　楊光䕫(字虞卿明末舉孝亷不仕博學/好古從遊者衆著有待證錄)¶
　國朝¶
　　鄒大賢(餘慶縣貢生隱逸不仕年/登大耋孫以惇登賢書)¶
　　都勻府¶
　　明¶
<pb:KR2k0056_WYG_030-21b>¶
　　潘子安(郡人性聰敏詩文清麗常遊滇蜀/多所題咏累薦不就著有清嘯集)¶
　　吳　頌(郡人與弟預俱博學能文隱居/不仕教授子弟多以文學顯)¶
　　陳　楷(清平人博學隱居不仕/開塾授徒多所造就)¶
　　王　銓(清平人篤學勵行/屏居飬母以孝聞)¶
　　鎭遠府¶
　　明¶
　　周鳳毛(郡人字羽瑞事母以孝崇禎壬午舉於鄉/為辰溪尹以徳化民有懐金獻之者怒曰)¶
　　(若欲汚我耶責遣之旣而挂冠歸甫年三十餘卜/築深山中絶足城市守令欲識其面不可得家故)¶
<pb:KR2k0056_WYG_030-22a>¶
　　(饒田産盡為豪占踞人或慫之公曰何為以田土/故而拂鄉里心置弗問郡以鄉飲大賓請堅辭不)¶
　　(赴年八十餘日攜子姓論文/課僮藝圃外人罕識其面)¶
　　思南府¶
　　明¶
　　尚安政(郡人性純樸耕耨為業不/樂仕進夀一百二十二嵗)¶
　　李明榮(郡人性質朴好讀書隱東溪年九十八未/嘗一至城市尤敦友愛四世不分居流賊)¶
　　(之亂村落俱被害/獨其家以尚義免)¶
　　田惟安(郡庠生性純孝有識見應襲世官不就篤文/志好學遊郡人李渭之門後卒渭哭之以)¶
<pb:KR2k0056_WYG_030-22b>¶
　　黄　文(婺川人少頴敏治舉子業應𢎞治初年貢/不就銓除歸隱於鄉步趨言動皆有尺度)¶
　　(足跡未嘗/入公門)¶
　　唐楚善(婺川人耕讀勤儉不樂仕進好賑施宗族/不能嫁娶喪葬者皆賴其助年七十始生)¶
　　(一子且見二孫人以為/隂德所致夀百十有七)¶
　　胡學禮(婺川人廪生素精邵堯夫數學志向清/潔淡泊自如不求仕進有古隱士風)¶
　　銅仁府¶
　　明¶
　　李　標(郡人性耿介孑身居寺觀中日彈/琴自娱能詩尤工古名家山水)¶
<pb:KR2k0056_WYG_030-23a>¶
　南籠府¶
　　明¶
　　朱　繪(字素之普安人成化丙午鄉舉不仕隱居/養親訓誨鄉人士多及門者當道旌其門)¶
　　(曰表正/鄉閭)¶
　　婁　廣(普安人宋叅知政事璣五代孫雅素好德/耽嗜經史尤長春秋善於訓詁當貢推讓)¶
　　(者三隱大林山輯/景㤗以下志稿)¶
　　楊念祖(普安人萬厯丙子舉人淵懿博雅恬退不/仕日彈琴賦詩自娯與兄承祖友愛俱以)¶
　　(夀/終)¶
<pb:KR2k0056_WYG_030-23b>¶
　　孫守仁(普安人恬靜守正不妄交接/年九十餘人稱無違先生)¶
　　遵義府¶
　　明¶
　　何敏樹(郡人放浪山水寄情詩歌飄然/有出世之致著滄浪孺子集)¶
　　傅爾訥(桐梓人崇禎時歲貢時遵義𨽻四川任貴/州鎮逺令尋歸里隱居不仕教授生徒著)¶
　　(有春秋講/義行世)¶
　國朝¶
　　楊應麟(字吉庵先世麻城籍卜居正安州天性仁/厚嘗從亂軍中救擄掠者二十餘人拾遺)¶
<pb:KR2k0056_WYG_030-24a>¶
　　(於道訪而還之晚年屏跡林泉究/心易理著有易經辨義三十五卷)¶
　　劉之文(江陽籍因避亂來遵精研周易太極諸書/工書法隱居東里課農桑量晴雨樂善好)¶
　　(施租負有不能償者/輒焚其劵郷人德之)¶
　¶
　¶
　¶
　¶
　¶
<pb:KR2k0056_WYG_030-24b>¶
　¶
　¶
　¶
　¶
　¶
　¶
　¶
　貴州通志卷三十¶
